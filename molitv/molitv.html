<html>
<head>
	<meta charset="utf-8">
	<meta name="viewport" content="width=device-width, initial-scale=1.0">
	<link rel="stylesheet" href="../css/stl3 - копия.css" >
	<title>Молитвослов</title>
	<!--meta name="viewport" content="width=1170, initial-scale=1.0, maximum-scale=1.0, user-scalable=0"-->
</head>
<body>
		<div class="wrpaper">
			<header class="header">
					<div class="header__container">
						<a href="#" class="header__logo">
							<img src="../img/moTr.gif" alt="О Тебе радуется">
						</a>
						<div class="header__menu menu">
							<div class="menu__icon">
								<span></span>
							</div>
							<nav class="menu__body">
								<ul class="menu__list">
									<li><a href="../indexnew.html" class="menu__link">Главная</a></li>
									<li><a href="../calendartek.html" class="menu__link">Расписание и календарь</a></li>
									<li>
										<a href="../history_prihoda/history.html" class="menu__link">История прихода</a>
										<span class="menu__arrow"></span>
										<ul class="menu__sub-list">
											<li>
												<a href="../history_prihoda/history1.html" class="menu__sub-link">Первый приходской храм</a>
											</li>
											<li>
												<a href="../history_prihoda/history2.html" class="menu__sub-link">Из истории возведения Покровского храма</a>
											</li>
											<li>
												<a href="../history_prihoda/history3.html" class="menu__sub-link">Установка мозаик</a>
											</li>
											<li>
												<a href="../history_prihoda/history4.html" class="menu__sub-link">Покровский храм сегодня</a>
											</li>
										</ul>
									</li>
									<li>
										<a href="../mozaiki_hrama/mozaiki.html" class="menu__link">Мозаики собора</a>
										<span class="menu__arrow"></span>
										<ul class="menu__sub-list">
											<li>
												<a href="../mozaiki_hrama/mozaiki1.html" class="menu__sub-link">О Тебе радуется</a>
											</li>
											<li>
												<a href="../mozaiki_hrama/mozaiki2.html" class="menu__sub-link">Господь Вседержитель</a>
											</li>
											<li>
												<a href="../mozaiki_hrama/mozaiki3.html" class="menu__sub-link">Богоматель с ангельскими чинами</a>
											</li>
											<li>
												<a href="../mozaiki_hrama/mozaiki4.html" class="menu__sub-link">Собор Архистратига Михаила</a>
											</li>
											<li>
												<a href="../mozaiki_hrama/mozaiki5.html" class="menu__sub-link">Спаситель с предстоящими</a>
											</li>
											<li>
												<a href="../mozaiki_hrama/mozaiki6.html" class="menu__sub-link">Спаситель с донатором</a>
											</li>
											<li>
												<a href="../mozaiki_hrama/mozaiki7.html" class="menu__sub-link">Святитель Алексий Московский</a>
											</li>
											<li>
												<a href="../mozaiki_hrama/mozaiki8.html" class="menu__sub-link">Преподобный Иосиф Волоцкий</a>
											</li>
											<li>
												<a href="../mozaiki_hrama/mozaiki9.html" class="menu__sub-link">Покров Богородицы</a>
											</li>
											<li>
												<a href="../mozaiki_hrama/mozaiki10.html" class="menu__sub-link">Нерукотворный образ</a>
											</li>
										</ul>
									</li>
									<li>
										<a href="#" class="menu__link">Молитвослов</a>
										<span class="menu__arrow"></span>
										<ul class="menu__sub-list">
											<li>
												<a data-goto=".page__section_1" href="#" class="menu__sub-link">Утрение молитвы</a>
											</li>
											<li>
												<a data-goto=".page__section_2" href="#" class="menu__sub-link">Вечерние молитвы</a>
											</li>
											<li>
												<a data-goto=".page__section_3" href="#" class="menu__sub-link">Три канона</a>
											</li>
											<li>
												<a data-goto=".page__section_4" href="#" class="menu__sub-link">Правило ко причащению</a>
											</li>
											<li>
												<a data-goto=".page__section_5" href="#" class="menu__sub-link">Благодарственные молитвы после причастия</a>
											</li>
										</ul>
									</li>
									<li>
										<a href="../sunschool/sunschool.html" class="menu__link">Воскресная школа</a>
										<span class="menu__arrow"></span>
										<ul class="menu__sub-list">
											<li>
												<a href="../sunschool/sunschool1.html" class="menu__sub-link">Расписание занятий</a>
											</li>
											<li>
												<a href="../sunschool/sunschool2.html" class="menu__sub-link">Наша жизнь и успехи</a>
											</li>
											<li>
												<a href="../sunschool/sunschool3.html" class="menu__sub-link">Маленьким для школы</a>
											</li>
										</ul>
									</li>
								</ul>
							</nav>
						</div>
					</div>
			</header>
			<main class="page">
				<section class="page__section page__section_1">
					<h1 class="page__title">Молитвослов</h1>
					<div class="page__text">
						<center><p class="molitva">Утренние молитвы</p></center>
						<center><p class="nazvanie">Молитва мытаря<i><a  title="Выделеное (пояснения и названия молитв) не читается во время молитвы."><sup>[1]</sup></a></i></p></center>
						<p>&nbsp&nbsp&nbsp&nbspБоже, милостив буди мне грешному.<i class="poysnenie">(Поклон) </i></p>
						&nbsp&nbsp&nbsp&nbspГосподи Иисусе Христе, Сыне Божий, молитв ради Пречистыя Твоея Матере и всех святых, помилуй нас. Аминь.
						<p>&nbsp&nbsp&nbsp&nbspСлава Тебе, Боже наш, слава Тебе.</p>

						<center> <p class="nazvanie">Молитва Святому Духу</p></center>
						&nbsp&nbsp&nbsp&nbspЦарю Небесный, Утешителю, Душе истины, Иже везде сый и вся исполняяй, Сокровище благих и жизни Подателю, прииди и вселися в ны, и очисти ны от всякия скверны, и спаси, Блаже, души наша<i><a  title="От Пасхи до Вознесения вместо этой молитвы читается тропарь: «Христос воскресе из мертвых, смертию смерть поправ, и сущим во гробех живот даровав». (Трижды) От Вознесения до Троицы начинаем молитвы со «Святый Боже…», опуская все предшествующие. Это замечание относится и к молитвам на сон грядущим."><sup>[2]</sup></a></i>.

						<center><p class="nazvanie">Трисвятое</p></center>
						<p>&nbsp&nbsp&nbsp&nbspСвятый Боже, Святый Крепкий, Святый Безсмертный, помилуй нас.<i class="poysnenie">(С крестным знамением и поясным поклоном.)</i></p><p>&nbsp&nbsp&nbsp&nbspСвятый Боже, Святый Крепкий, Святый Безсмертный, помилуй нас.</p><p>&nbsp&nbsp&nbsp&nbspСвятый Боже, Святый Крепкий, Святый Безсмертный, помилуй нас.</p>

						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва ко Пресвятой Троице</center></p>

						<p>&nbsp&nbsp&nbsp&nbspПресвятая Троице, помилуй нас; Господи, очисти грехи наша; Владыко, прости беззакония наша; Святый, посети и исцели немощи наша, имене Твоего ради.</p>
						<p>&nbsp&nbsp&nbsp&nbspГосподи, помилуй. <i class="poysnenie">(Трижды)</i></p>
						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва Господня</p></center>

						<p>&nbsp&nbsp&nbsp&nbspОтче наш, Иже еси на небесех! Да святится имя Твое, да приидет Царствие Твое, да будет воля Твоя, яко на небеси и на земли. Хлеб наш насущный даждь нам днесь; и остави нам долги наша, якоже и мы оставляем должником нашим; и не введи нас во искушение, но избави нас от лукаваго.</p>
						<center><p class="nazvanie">Тропари Троичные</p></center>

						<p> &nbsp&nbsp&nbsp&nbspВоставше от сна, припадаем Ти, Блаже, и ангельскую песнь вопием Ти, Сильне: Свят, Свят, Свят еси, Боже, Богородицею помилуй нас.</p>

						<p>&nbsp&nbsp&nbsp&nbspСлава<i><a  title="Когда написано «Слава», «И ныне», надо читать полностью: «Слава Отцу и Сыну и Святому Духу», «И ныне и присно и во веки веков. Аминь»"><sup>[3]</sup></a></i>: От одра и сна воздвигл мя еси, Господи, ум мой просвети и сердце, и устне мои отверзи, во еже пети Тя, Святая Троице: Свят, Свят, Свят еси, Боже, Богородицею помилуй нас.</p>
						<p>&nbsp&nbsp&nbsp&nbspИ ныне: Внезапно Судия приидет, и коегождо деяния обнажатся, но страхом зовем<i><a title="В церковнославянском языке нет звука ё, а поэтому надо читать «зовем», а не «зовём», «твое», а не «твоё», «мое», а не «моё» и т.д."><sup>[4]</sup></a></i> в полунощи: Свят, Свят, Свят еси, Боже, Богородицею помилуй нас.</p> <p>&nbsp&nbsp&nbsp&nbspГосподи, помилуй.<i class="poysnenie">(12 раз) </i></p>

						<center><p class="nazvanie">Молитва ко Пресвятой Троице</p></center>

						&nbsp&nbsp&nbsp&nbspОт сна востав, благодарю Тя, Святая Троице, яко многия ради Твоея благости и долготерпения не прогневался еси на мя, лениваго и грешнаго, ниже погубил мя еси со беззаконьми моими; но человеколюбствовал еси обычно и в нечаянии лежащаго воздвигл мя еси, во еже утреневати и славословити державу Твою. И ныне просвети мои очи мысленныя, отверзи моя уста поучатися словесем Твоим, и разумети заповеди Твоя, и творити волю Твою, и пети Тя во исповедании сердечнем, и воспевати всесвятое имя Твое, Отца и Сына и Святаго Духа, ныне и присно и во веки веков. Аминь.
						<p>&nbsp&nbsp&nbsp&nbspПриидите, поклонимся Цареви нашему Богу. <i class="poysnenie">(Поклон)</i></p>

						<p>&nbsp&nbsp&nbsp&nbspПриидите, поклонимся и припадем Христу, Цареви нашему Богу. <i class="poysnenie">(Поклон)</i></p>

						<p>&nbsp&nbsp&nbsp&nbspПриидите, поклонимся и припадем Самому Христу, Цареви и Богу нашему. <i class="poysnenie">(Поклон)</i></p>
						<center><p class="nazvanie">Псалом 50</p></center>

						&nbsp&nbsp&nbsp&nbspПомилуй мя, Боже, по велицей милости Твоей, и по множеству щедрот Твоих очисти беззаконие мое. Наипаче омый мя от беззакония моего, и от греха моего очисти мя; яко беззаконие мое аз знаю, и грех мой предо мною есть выну. Тебе Единому согреших и лукавое пред Тобою сотворих, яко да оправдишися во словесех Твоих, и победиши внегда судити Ти. Се бо, в беззакониих зачат есмь, и во гресех роди мя мати моя. Се бо, истину возлюбил еси; безвестная и тайная премудрости Твоея явил ми еси. Окропиши мя иссопом, и очищуся; омыеши мя, и паче снега убелюся. Слуху моему даси радость и веселие; возрадуются кости смиренныя. Отврати лице Твое от грех моих и вся беззакония моя очисти. Сердце чисто созижди во мне, Боже, и дух прав обнови во утробе моей. Не отвержи мене от лица Твоего и Духа Твоего Святаго не отыми от мене. Воздаждь ми радость спасения Твоего и Духом владычним утверди мя. Научу беззаконыя путем Твоим, и нечестивии к Тебе обратятся. Избави мя от кровей, Боже, Боже спасения моего; возрадуется язык мой правде Твоей. Господи, устне мои отверзеши, и уста моя возвестят хвалу Твою. Яко аще бы восхотел еси жертвы, дал бых убо: всесожжения не благоволиши. Жертва Богу дух сокрушен; сердце сокрушенно и смиренно Бог не уничижит. Ублажи, Господи, благоволением Твоим Сиона, и да созиждутся стены Иерусалимския. Тогда благоволиши жертву правды, возношение и всесожегаемая; тогда возложат на oлтарь Твой тельцы.

						<center><p class="nazvanie">Символ веры</p></center>

						&nbsp&nbsp&nbsp&nbspВерую во единаго Бога Отца, Вседержителя, Творца небу и земли, видимым же всем и невидимым. И во единаго Господа Иисуса Христа, Сына Божия, Единороднаго, Иже от Отца рожденнаго прежде всех век; Света от Света, Бога истинна от Бога истинна, рожденна, несотворенна, единосущна Отцу, Имже вся быша. Нас ради человек и нашего ради спасения сшедшаго с небес и воплотившагося от Духа Свята и Марии Девы и вочеловечшася. Распятаго же за ны при Понтийстем Пилате, и страдавша, и погребенна. И воскресшаго в третий день по Писанием. И возшедшаго на небеса, и седяща одесную Отца. И паки грядущаго со славою судити живым и мертвым, Егоже Царствию не будет конца. И в Духа Святаго, Господа, Животворящаго, Иже от Отца исходящего, Иже со Отцем и Сыном спокланяема и сславима, глаголавшаго пророки. Во едину Святую, Соборную и Апостольскую Церковь. Исповедую едино крещение во оставление грехов. Чаю воскресения мертвых, и жизни будущаго века. Аминь.

						<center><p class="nazvanie">Молитва первая, святого Макария Великого</p></center>

						&nbsp&nbsp&nbsp&nbspБоже, очисти мя грешнаго, яко николиже сотворих благое пред Тобою; но избави мя от лукаваго, и да будет во мне воля Твоя, да неосужденно отверзу уста моя недостойная и восхвалю имя Твое святое, Отца и Сына и Святаго Духа, ныне и присно и во веки веков Аминь.

						<center><p class="nazvanie">Молитва вторая, того же святого</p></center>

						&nbsp&nbsp&nbsp&nbspОт сна востав, полунощную песнь приношу Ти, Спасе, и припадая вопию Ти: не даждь ми уснути во греховней смерти, но ущедри мя, распныйся волею, и лежащаго мя в лености ускорив возстави, и спаси мя в предстоянии и молитве, и по сне нощнем возсияй ми день безгрешен, Христе Боже, и спаси мя.

						<center><p class="nazvanie">Молитва третья, того же святого</p></center>

						&nbsp&nbsp&nbsp&nbspК Тебе, Владыко Человеколюбче, от сна востав прибегаю, и на дела Твоя подвизаюся милосердием Твоим, и молюся Тебе: помози ми на всякое время, во всякой вещи, и избави мя от всякия мирския злыя вещи и диавольскаго поспешения, и спаси мя, и введи в Царство Твое вечное. Ты бо еси мой Сотворитель и всякому благу Промысленник и Податель, о Тебе же все упование мое, и Тебе славу возсылаю, ныне и присно и во веки веков. Аминь.

						<center><p class="nazvanie">Молитва четвертая, того же святого</p></center>

						&nbsp&nbsp&nbsp&nbspГосподи, Иже многою Твоею благостию и великими щедротами Твоими дал еси мне, рабу Твоему, мимошедшее время нощи сея без напасти прейти от всякаго зла противна; Ты Сам, Владыко, всяческих Творче, сподоби мя истинным Твоим светом и просвещенным сердцем творити волю Твою, ныне и присно и во веки веков. Аминь.

						<center><p class="nazvanie">Молитва пятая, святого Василия Великого</p></center>

						&nbsp&nbsp&nbsp&nbspГосподи Вседержителю, Боже сил и всякия плоти, в вышних живый и на смиренныя призираяй, сердца же и утробы испытуяй и сокровенная человеков яве предведый, Безначальный и Присносущный Свете, у Него же несть пременение, или преложения осенение; Сам, Безсмертный Царю, приими моления наша, яже в настоящее время, на множество Твоих щедрот дерзающе, от скверных к Тебе устен творим, и остави нам прегрешения наша, яже делом, и словом, и мыслию, ведением, или неведением согрешенная нами; и очисти ны от всякия скверны плоти и духа. И даруй нам бодренным сердцем и трезвенною мыслию всю настоящаго жития нощь прейти, ожидающим пришествия светлаго и явленнаго дне Единороднаго Твоего Сына, Господа и Бога и Спаса нашего Иисуса Христа, в оньже со славою Судия всех приидет, комуждо отдати по делом его; да не падше и обленившеся, но бодрствующе и воздвижени в делание обрящемся готови, в радость и Божественный чертог славы Его совнидем, идеже празднующих глас непрестанный, и неизреченная сладость зрящих Твоего лица доброту неизреченную. Ты бо еси истинный Свет, просвещаяй и освящаяй всяческая, и Тя поет вся тварь во веки веков. Аминь.

						<center><p class="nazvanie">Молитва шестая, того же святого</p></center>

						&nbsp&nbsp&nbsp&nbspТя благословим, вышний Боже и Господи милости, творящаго присно с нами великая же и неизследованная, славная же и ужасная, ихже несть числа, подавшаго нам сон во упокоение немощи нашея, и ослабление трудов многотрудныя плоти. Благодарим Тя, якo не погубил еси нас со беззаконьми нашими, но человеколюбствовал еси обычно, и в нечаянии лежащия ны воздвигл еси, во еже славословити державу Твою. Темже молим безмерную Твою благость, просвети наша мысли, очеса, и ум наш от тяжкаго сна лености возстави: отверзи наша уста, и исполни я Твоего хваления, яко да возможем непоколеблемо пети же и исповедатися Тебе, во всех, и от всех славимому Богу, Безначальному Отцу, со Единородным Твоим Сыном, и Всесвятым и Благим и Животворящим Твоим Духом, ныне и присно и во веки веков. Аминь.

						<center><p class="nazvanie">Молитва седьмая, ко Пресвятой Богородице</p></center>

						&nbsp&nbsp&nbsp&nbspВоспеваю благодать Твою, Владычице, молю Тя, ум мой облагодати. Ступати право мя настави, путем Христовых заповедей. Бдети к песни укрепи, уныния сон отгоняющи. Связана пленицами грехопадений, мольбами Твоими разреши, Богоневесто. В нощи мя и во дни сохраняй, борющих враг избавляющи мя. Жизнодателя Бога рождшая, умерщвлена мя страстьми оживи. Яже Свет невечерний рождшая, душу мою ослепшую просвети. О дивная Владычня палато, дом Духа Божественна мене сотвори. Врача рождшая, уврачуй души моея многолетныя страсти. Волнующася житейскою бурею, ко стези мя покаяния направи. Избави мя огня вечнующаго, и червия же злаго, и тартара. Да мя не явиши бесом радование, иже многим грехом повинника. Нова сотвори мя, обетшавшаго нечувственными, Пренепорочная, согрешении. Странна муки всякия покажи мя, и всех Владыку умоли. Небесная ми улучити веселия, со всеми святыми, сподоби. Пресвятая Дево, услыши глас непотребнаго раба Твоего. Струю давай мне слезам, Пречистая, души моея скверну очищающи. Стенания от сердца приношу Ти непрестанно, усердствуй, Владычице. Молебную службу мою приими, и Богу благоутробному принеси. Превышшая Ангел, мирскаго мя превышша слития сотвори. Светоносная Сене небесная, духовную благодать во мне направи. Руце воздею и устне к похвалению, осквернены скверною, Всенепорочная. Душетленных мя пакостей избави, Христа прилежно умоляющи; Емуже честь и поклонение подобает, ныне и присно и во веки веков. Аминь.

						<center><p class="nazvanie">Молитва восьмая, ко Господу нашему Иисусу Христу</p></center>

						&nbsp&nbsp&nbsp&nbspМногомилостиве и Всемилостиве Боже мой, Господи Иисусе Христе, многия ради любве сшел и воплотился еси, яко да спасеши всех. И паки, Спасе, спаси мя по благодати, молю Тя; аще бо от дел спасеши мя, несть се благодать, и дар, но долг паче. Ей, многий в щедротах и неизреченный в милости! Веруяй бо в Мя, рекл еси, о Христе мой, жив будет и не узрит смерти во веки. Аще убо вера, яже в Тя, спасает отчаянныя, се верую, спаси мя, яко Бог мой еси Ты и Создатель. Вера же вместо дел да вменится мне, Боже мой, не обрящеши бо дел отнюд оправдающих мя. Но та вера моя да довлеет вместо всех, та да отвещает, та да оправдит мя, та да покажет мя причастника славы Твоея вечныя. Да не убо похитит мя сатана, и похвалится, Слове, еже отторгнути мя от Твоей руки и ограды; но или хощу, спаси мя, или не хощу, Христе Спасе мой, предвари скоро, скоро погибох: Ты бо еси Бог мой от чрева матере моея. Сподоби мя, Господи, ныне возлюбити Тя, якоже возлюбих иногда той самый грех; и паки поработати Тебе без лености тощно, якоже поработах прежде сатане льстивому. Наипаче же поработаю Тебе, Господу и Богу моему Иисусу Христу, во вся дни живота моего, ныне и присно и во веки веков. Аминь.

						<center><p class="nazvanie">Молитва девятая, к Ангелу хранителю</p></center>

						&nbsp&nbsp&nbsp&nbspСвятый Ангеле, предстояй окаянной моей души и страстной моей жизни, не остави мене грешнаго, ниже отступи от мене за невоздержание мое. Не даждь места лукавому демону обладати мною, насильством смертнаго сего телесе; укрепи бедствующую и худую мою руку и настави мя на путь спасения. Ей, святый Ангеле Божий, хранителю и покровителю окаянныя моея души и тела, вся мне прости, еликими тя оскорбих во вся дни живота моего, и аще что согреших в прешедшую нощь сию, покрый мя в настоящий день, и сохрани мя от всякаго искушения противнаго, да ни в коем гресе прогневаю Бога, и молися за мя ко Господу, да утвердит мя в страсе Своем, и достойна покажет мя раба Своея благости. Аминь.

						<center><p class="nazvanie">Молитва десятая, ко Пресвятой Богородице</p></center>

						&nbsp&nbsp&nbsp&nbspПресвятая Владычице моя Богородице, святыми Твоими и всесильными мольбами отжени от мене, смиреннаго и окаяннаго раба Твоего, уныние, забвение, неразумие, нерадение, и вся скверная, лукавая и хульная помышления от окаяннаго моего сердца и от помраченнаго ума моего; и погаси пламень страстей моих, яко нищ есмь и окаянен. И избави мя от многих и лютых воспоминаний и предприятий, и от всех действ злых свободи мя. Яко благословена еси от всех родов, и славится пречестное имя Твое во веки веков. Аминь.

						<center><p class="nazvanie">Молитвенное призывание святого, имя которого носишь</p></center>

						&nbsp&nbsp&nbsp&nbspМоли Бога о мне, святый угодниче Божий <i class="poysnenie">(имя)</i>, яко аз усердно к тебе прибегаю, скорому помощнику и молитвеннику о душе моей.

						<center><p class="nazvanie">Песнь Пресвятой Богородице</p></center>

						&nbsp&nbsp&nbsp&nbspБогородице Дево, радуйся, Благодатная Марие, Господь с Тобою; благословена Ты в женах и благословен плод чрева Твоего, яко Спаса родила еси душ наших.

						<center><p class="nazvanie">Тропарь Кресту</p></center>

						&nbsp&nbsp&nbsp&nbspСпаси, Господи, люди Твоя, и благослови достояние Твое, победы на сопротивныя даруя, и Твое сохраняя Крестом Твоим жительство.

						<center><p class="nazvanie">Молитва о живых</p></center>

						&nbsp&nbsp&nbsp&nbspСпаси, Господи, и помилуй отца моего духовнаго <i class="poysnenie">(имя его)</i>, родителей моих <i class="poysnenie">(имена их)</i>, сродников <i class="poysnenie">(имена их)</i>, начальников, наставников, благодетелей <i class="poysnenie">(имена их)</i> и всех православных христиан.

						<center><p class="nazvanie">Молитва о усопших</p></center>

						&nbsp&nbsp&nbsp&nbspУпокой, Господи, души усопших раб Твоих: родителей моих, сродников, благодетелей <i class="poysnenie">(имена их)</i>, и всех православных христиан, и прости им вся согрешения вольная и невольная, и даруй им Царствие Небесное.<center><p class="nazvanie">Если можешь, читай вместо кратких молитв о живых и усопших этот помянник:</p></center>

						<p><i class="poysnenie">О живых</i></p>

						<p>&nbsp&nbsp&nbsp&nbspПомяни, Господи Иисусе Христе, Боже наш, милости и щедроты Твоя от века сущия, ихже ради и вочеловечился еси, и распятие и смерть, спасения ради право в Тя верующих, претерпети изволил еси; и воскрес из мертвых, вознеслся еси на небеса и седиши одесную Бога Отца, и призираеши на смиренныя мольбы всем сердцем призывающих Тя: приклони ухо Твое, и услыши смиренное моление мене, непотребнаго раба Твоего, в воню благоухания духовнаго, Тебе за вся люди Твоя приносящаго. И в первых помяни Церковь Твою Святую, Соборную и Апостольскую, юже снабдел еси честною Твоею Кровию, и утверди, и укрепи, и разшири, умножи, умири, и непреобориму адовыми враты во веки сохрани; раздирания Церквей утиши, шатания языческая угаси, и ересей востания скоро разори и искорени, и в ничтоже силою Святаго Твоего Духа обрати.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй Богом хранимую страну нашу, власти и воинство ея, огради миром державу их, и покори под нозе Православных всякаго врага и супостата, и глаголи мирная и благая в сердцах их о Церкви Твоей Святей, и о всех людех Твоих: да тихое и безмолвное житие поживем во правоверии, и во всяком благочестии и чистоте.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй Великаго Господина и Отца нашего Святейшего Патриарха Кирилла, и Господина нашего Высокопреосвящейшего Митрополита Виниамина, и Господина нашего Высокопреосвященнейшего Архиепископа Стефана, преосвященныя митрополиты, архиепископы и епископы православныя, иереи же и диаконы, и весь причет церковный, яже поставил еси пасти словесное Твое стадо, и молитвами их помилуй и спаси мя грешнаго.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй отца моего духовнаго <i class="poysnenie">(имя его)</i>, и святыми его молитвами прости моя согрешения.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй родители моя (имена их), братию и сестры, и сродники моя по плоти, и вся ближния рода моего, и други, и даруй им мирная Твоя и премирная благая.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй по множеству щедрот Твоих вся священноиноки, иноки же и инокини, и вся в девстве же и благоговении и постничестве живущия в монастырех, в пустынях, в пещерах, горах, столпех, затворех, разселинах каменных, островех же морских, и на всяком месте владычествия Твоего правоверно живущия, и благочестно служащия Ти, и молящияся Тебе: облегчи им тяготу, и утеши их скорбь, и к подвигу о Тебе силу и крепость им подаждь, и молитвами их даруй ми оставление грехов.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй старцы и юныя, нищия и сироты и вдовицы, и сущия в болезни и в печалех, бедах же и скорбех, обстояниих и пленениих, темницах же и заточениих, изряднее же в гонениих, Тебе ради и веры православныя, от язык безбожных, от отступник и от еретиков, сущия рабы Твоя, и помяни я, посети, укрепи, утеши, и вскоре силою Твоею ослабу, свободу и избаву им подаждь.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй благотворящия нам, милующия и питающия нас, давшия нам милостыни, и заповедавшия нам недостойным молитися о них, и упокоевающия нас, и сотвори милость Твою с ними, даруя им вся, яже ко спасению прошения, и вечных благ восприятие.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй посланныя в службу, путешествующия, отцы и братию нашу, и вся православныя христианы.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй ихже аз безумием моим соблазних, и от пути спасительнаго отвратих, к делом злым и неподобным приведох; Божественным Твоим Промыслом к пути спасения паки возврати.<i class="poysnenie">(Поклон)</i></p>

						<p>&nbsp&nbsp&nbsp&nbspСпаси, Господи, и помилуй ненавидящия и обидящия мя, и творящия ми напасти, и не остави их погибнути мене ради, грешнаго.<i class="poysnenie">(Поклон)</i></p>

						<p>&nbsp&nbsp&nbsp&nbspОтступившия от православныя веры и погибельными ересьми ослепленныя, светом Твоего познания просвети и Святей Твоей Апостольстей Соборней Церкви причти.<i class="poysnenie">(Поклон)</i></p>

						<p class="nazvanie">О усопших</p>

						<p>&nbsp&nbsp&nbsp&nbspПомяни, Господи, от жития сего отшедшия правоверныя цари и царицы, благоверныя князи и княгини, святейшия патриархи, преосвященныя митрополиты, архиепископы и епископы православныя, во иерейстем же и в причте церковнем, и монашестем чине Тебе послужившия, и в вечных Твоих селениих со святыми упокой.<i class="poysnenie">(Поклон)</i></p>

						<p>&nbsp&nbsp&nbsp&nbspомяни, Господи, души усопших рабов Твоих, родителей моих (имена их), и всех сродников по плоти; и прости их вся согрешения вольная и невольная, даруя им Царствие и причастие вечных Твоих благих и Твоея безконечныя и блаженныя жизни наслаждение.<i class="poysnenie">(Поклон)</i></p>

						<p>&nbsp&nbsp&nbsp&nbspПомяни, Господи, и вся в надежди воскресения и жизни вечныя усопшия, отцы и братию нашу, и сестры, и зде лежащия и повсюду, православныя христианы, и со святыми Твоими, идеже присещает свет лица Твоего, всели, и нас помилуй, яко Благ и Человеколюбец. Аминь.<i class="poysnenie">(Поклон)</i></p>

						<p>&nbsp&nbsp&nbsp&nbspПодаждь, Господи, оставление грехов всем прежде отшедшим в вере и надежди воскресения, отцем, братиям и сестрам нашим и сотвори им вечную память.<i class="poysnenie">(Трижды)</i></p>

						<center><p class="nazvanie"> Окончание молитв</p></center>

						&nbsp&nbsp&nbsp&nbspДостойно есть яко воистину блажити Тя Богородицу, Присноблаженную и Пренепорочную и Матерь Бога нашего. Честнейшую Херувим и славнейшую без сравнения Серафим, без истления Бога Слова рождшую, сущую Богородицу Тя величаем<i><a  title="От Пасхи до Вознесения вместо этой молитвы читается припев и ирмос 9-й песни пасхального канона:
						«Ангел вопияше Благодатней: Чистая Дево, радуйся! И паки реку: радуйся! Твой Сын воскресе тридневен от гроба и мертвыя воздвигнувый; людие, веселитеся! Светися, светися, новый Иерусалиме, слава бо Господня на тебе возсия. Ликуй ныне и веселися, Сионе. Ты же, Чистая, красуйся, Богородице, о востании Рождества Твоего»."><sup>[5]</sup></a></i>.

						&nbsp&nbsp&nbsp&nbspСлава, и ныне: Господи, помилуй.<i class="poysnenie">(Трижды)</i>

						&nbsp&nbsp&nbsp&nbspГосподи, Иисусе Христе, Сыне Божий, молитв ради Пречистыя Твоея Матере, преподобных и богоносных отец наших и всех святых помилуй нас. Аминь.

						<center><p class="nazvanie">Примечания:</p></center>

						<p><i class="poysnenie">&nbsp&nbsp&nbsp&nbsp[1]&nbsp</i><i> - выделенное (пояснения и названия молитв) не читается во время молитвы.</i></p>

						<p><i class="poysnenie">&nbsp&nbsp&nbsp&nbsp[2]&nbsp</i><i> - от Пасхи до Вознесения вместо этой молитвы читается тропарь:<p></i>&nbsp&nbsp&nbsp&nbsp «Христос воскресе из мертвых, смертию смерть поправ, и сущим во гробех живот даровав». <i>(Трижды)</i></p> <i>&nbsp&nbsp&nbsp&nbspОт Вознесения до Троицы начинаем молитвы со «Святый Боже…», опуская все предшествующие. Это замечание относится и к молитвам на сон грядущим.</i></p>

						<p><i class="poysnenie">&nbsp&nbsp&nbsp&nbsp[3]&nbsp</i><i> - когда написано «Слава», «И ныне», надо читать полностью: «Слава Отцу и Сыну и Святому Духу», «И ныне и присно и во веки веков. Аминь»</i></p>

						<p><i class="poysnenie">&nbsp&nbsp&nbsp&nbsp[4]&nbsp</i><i> - в церковнославянском языке нет звука ё, а поэтому надо читать «зовем», а не «зовём», «твое», а не «твоё», «мое», а не «моё» и т.д.</i></p>

						<p><i class="poysnenie">&nbsp&nbsp&nbsp&nbsp[5]&nbsp</i><i> - от Пасхи до Вознесения вместо этой молитвы читается припев и ирмос 9-й песни пасхального канона:</i></p>

						<p>&nbsp&nbsp&nbsp&nbsp«Ангел вопияше Благодатней: Чистая Дево, радуйся! И паки реку: радуйся! Твой Сын воскресе тридневен от гроба и мертвыя воздвигнувый; людие, веселитеся! Светися, светися, новый Иерусалиме, слава бо Господня на тебе возсия. Ликуй ныне и веселися, Сионе. Ты же, Чистая, красуйся, Богородице, о востании Рождества Твоего».</p>

						<p><i>&nbsp&nbsp&nbsp&nbspЭто замечание относится и к вечерним молитвам.</i></p>
					</div>
				</section>
				<section class="page__section page__section_2">
					<h2 class="page__sub-title"></h2>
					<div class="page__text">
						<center><p class="molitva">Вечерние молитвы</p></center>
						&nbsp&nbsp&nbsp&nbspГосподи Иисусе Христе, Сыне Божий, молитв ради Пречистыя Твоея Матере и всех святых, помилуй нас. Аминь.
						<p>&nbsp&nbsp&nbsp&nbspСлава Тебе, Боже наш, слава Тебе.</p>

						<center> <p class="nazvanie">Молитва Святому Духу</p></center>
						&nbsp&nbsp&nbsp&nbspЦарю Небесный, Утешителю, Душе истины, Иже везде сый и вся исполняяй, Сокровище благих и жизни Подателю, прииди и вселися в ны, и очисти ны от всякия скверны, и спаси, Блаже, души наша.

						<center><p class="nazvanie">Трисвятое</p></center>
						<p>&nbsp&nbsp&nbsp&nbspСвятый Боже, Святый Крепкий, Святый Безсмертный, помилуй нас.<i class="poysnenie">(Трижды)</i></p>

						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва ко Пресвятой Троице</center></p>

						<p>&nbsp&nbsp&nbsp&nbspПресвятая Троице, помилуй нас; Господи, очисти грехи наша; Владыко, прости беззакония наша; Святый, посети и исцели немощи наша, имене Твоего ради.</p>
						<p>&nbsp&nbsp&nbsp&nbspГосподи, помилуй. <i class="poysnenie">(Трижды)</i></p>
						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва Господня</p></center>

						<p>&nbsp&nbsp&nbsp&nbspОтче наш, Иже еси на небесех! Да святится имя Твое, да приидет Царствие Твое, да будет воля Твоя, яко на небеси и на земли. Хлеб наш насущный даждь нам днесь; и остави нам долги наша, якоже и мы оставляем должником нашим; и не введи нас во искушение, но избави нас от лукаваго.</p>
						<center><p class="nazvanie">Тропари, глас 6-й</p></center>

						<p>&nbsp&nbsp&nbsp&nbspПомилуй нас, Господи, помилуй нас; всякаго бо ответа недоумеюще, сию Ти молитву яко Владыце грешнии приносим: помилуй нас.</p>

						<p>&nbsp&nbsp&nbsp&nbspСлава: Господи, помилуй нас, на Тя бо уповахом; не прогневайся на ны зело, ниже помяни беззаконий наших, но призри и ныне яко благоутробен, и избави ны от враг наших; Ты бо еси Бог наш, и мы людие Твои, вси дела руку Твоею, и имя Твое призываем.</p>
						<p>&nbsp&nbsp&nbsp&nbspИ ныне: Милосердия двери отверзи нам, благословенная Богородице, надеющиися на Тя да не погибнем, но да избавимся Тобою от бед: Ты бо еси спасение рода христианскаго.</p> <p>&nbsp&nbsp&nbsp&nbspГосподи, помилуй.<i class="poysnenie">(12 раз) </i></p>

						<center><p class="nazvanie">Молитва 1-я, святого Макария Великого, к Богу Отцу</p></center><br>

						<p>&nbsp&nbsp&nbsp&nbspБоже вечный и Царю всякаго создания, сподобивый мя даже в час сей доспети, прости ми грехи, яже сотворих в сей день делом, словом и помышлением, и очисти, Господи, смиренную мою душу от всякия скверны плоти и духа. И даждь ми, Господи, в нощи сей сон прейти в мире, да востав от смиреннаго ми ложа, благоугожду пресвятому имени Твоему, во вся дни живота моего, и поперу борющия мя враги плотския и безплотныя. И избави мя, Господи, от помышлений суетных, оскверняющих мя, и похотей лукавых. Яко Твое есть царство, и сила и слава, Отца и Сына и Святаго Духа, ныне и присно и во веки веков. Аминь.</p>

						<center><p class="nazvanie">Молитва 2-я, святого Антиоха, ко Господу нашему Иисусу Христу</p></center>

						<p>&nbsp&nbsp&nbsp&nbspВседержителю, Слово Отчее, Сам совершен сый, Иисусе Христе, многаго ради милосердия Твоего никогдаже отлучайся мене, раба Твоего, но всегда во мне почивай. Иисусе, добрый Пастырю Твоих овец, не предаждь мене крамоле змиине, и желанию сатанину не остави мене, яко семя тли во мне есть. Ты убо, Господи Боже покланяемый, Царю Святый, Иисусе Христе, спяща мя сохрани немерцающим светом, Духом Твоим Святым, Имже освятил еси Твоя ученики. Даждь, Господи, и мне, недостойному рабу Твоему, спасение Твое на ложи моем: просвети ум мой светом разума святаго Евангелия Твоего, душу любовию Креста Твоего, сердце чистотою словесе Твоего, тело мое Твоею страстию безстрастною, мысль мою Твоим смирением сохрани, и воздвигни мя во время подобно на Твое славословие. Яко препрославлен еси со Безначальным Твоим Отцем и с Пресвятым Духом во веки. Аминь.</p>

						<center><p class="nazvanie">Молитва 3- я, ко Пресвятому Духу</p></center>

						<p>&nbsp&nbsp&nbsp&nbspГосподи, Царю Небесный, Утешителю, Душе истины, умилосердися и помилуй мя грешнаго раба Твоего, и отпусти ми недостойному, и прости вся, елика Ти согреших днесь яко человек, паче же и не яко человек, но и горее скота, вольныя моя грехи и невольныя, ведомыя и неведомыя: яже от юности и науки злы, и яже суть от нагльства и уныния. Аще именем Твоим кляхся, или похулих е в помышлении моем; или кого укорих; или оклеветах кого гневом моим, или опечалих, или о чем прогневахся; или солгах, или безгодно спах, или нищ прииде ко мне, и презрех его; или брата моего опечалих, или свадих, или кого осудих; или развеличахся, или разгордехся, или разгневахся; или стоящу ми на молитве, ум мой о лукавствии мира сего подвижеся, или развращение помыслих; или объядохся, или опихся, или без ума смеяхся; или лукавое помыслих, или доброту чуждую видев, и тою уязвлен бых сердцем; или неподобная глаголах, или греху брата моего посмеяхся, моя же суть безчисленная согрешения; или о молитве не радих, или ино что содеях лукавое, не помню, та бо вся и больша сих содеях. Помилуй мя, Творче мой Владыко, унылаго и недостойнаго раба Твоего, и остави ми, и отпусти, и прости мя, яко Благ и Человеколюбец, да с миром лягу, усну и почию, блудный, грешный и окаянный аз, и поклонюся, и воспою, и прославлю пречестное имя Твое, со Отцем, и Единородным Его Сыном, ныне и присно и во веки. Аминь.</p>
						<center><p class="nazvanie">Молитва 4-я, святого Макария Великого</p></center>

						<p>&nbsp&nbsp&nbsp&nbspЧто Ти принесу, или что Ти воздам, великодаровитый Безсмертный Царю, щедре и человеколюбче Господи, яко ленящася мене на Твое угождение, и ничтоже благо сотворша, привел еси на конец мимошедшаго дне сего, обращение и спасение души моей строя? Милостив ми буди грешному и обнаженному всякаго дела блага, возстави падшую мою душу, осквернившуюся в безмерных согрешениих, и отыми от мене весь помысл лукавый видимаго сего жития. Прости моя согрешения, едине Безгрешне, яже Ти согреших в сей день, ведением и неведением, словом, и делом, и помышлением, и всеми моими чувствы. Ты Сам, покрывая, сохрани мя от всякаго сопротивнаго обстояния Божественною Твоею властию, и неизреченным человеколюбием, и силою. Очисти, Боже, очисти множество грехов моих. Благоволи, Господи, избавити мя от сети лукаваго, и спаси страстную мою душу, и осени мя светом лица Твоего, егда приидеши во славе, и неосужденна ныне сном уснути сотвори, и без мечтания, и несмущен помысл раба Твоего соблюди, и всю сатанину детель отжени от мене, и просвети ми разумныя очи сердечныя, да не усну в смерть. И посли ми Ангела мирна, хранителя и наставника души и телу моему, да избавит мя от враг моих; да востав со одра моего, принесу Ти благодарственныя мольбы. Ей, Господи, услыши мя грешнаго и убогаго раба Твоего, изволением и совестию; даруй ми воставшу словесем Твоим поучитися, и уныние бесовское далече от мене отгнано быти сотвори Твоими Ангелы; да благословлю имя Твое святое, и прославлю, и славлю Пречистую Богородицу Марию, Юже дал еси нам грешным заступление, и приими Сию молящуюся за ны; вем бо, яко подражает Твое человеколюбие, и молящися не престает. Тоя заступлением, и Честнаго Креста знамением, и всех святых Твоих ради, убогую душу мою соблюди, Иисусе Христе Боже наш, яко Свят еси, и препрославлен во веки. Аминь.</p>
						<center><p class="nazvanie">Молитва 5-я</p></center>

						<p>&nbsp&nbsp&nbsp&nbspГосподи Боже наш, еже согреших во дни сем словом, делом и помышлением, яко Благ и Человеколюбец прости ми. Мирен сон и безмятежен даруй ми. Ангела Твоего хранителя посли, покрывающа и соблюдающа мя от всякаго зла, яко Ты еси хранитель душам и телесем нашим, и Тебе славу возсылаем, Отцу и Сыну и Святому Духу, ныне и присно и во веки веков. Аминь.</p>

						<center><p class="nazvanie">Молитва 6-я</p></center>

						<p>&nbsp&nbsp&nbsp&nbspГосподи Боже наш, в Негоже веровахом, и Егоже имя паче всякаго имене призываем, даждь нам, ко сну отходящим, ослабу души и телу, и соблюди нас от всякаго мечтания, и темныя сласти кроме; устави стремление страстей, угаси разжжения востания телеснаго. Даждь нам целомудренно пожити делы и словесы; да добродетельное жительство восприемлюще, обетованных не отпадем благих Твоих, яко благословен еси во веки. Аминь.</p>
						<center><p class="nazvanie">Молитва 7-я, святого Иоанна Златоуста (24 молитвы, по числу часов дня и ночи)</p></center>

						<p>&nbsp&nbsp&nbsp&nbsp<sup>1</sup>Господи, не лиши мене небесных Твоих благ.</p>

						<p>&nbsp&nbsp&nbsp&nbsp<sup>2</sup>Господи, избави мя вечных мук.</p>

						<p>&nbsp&nbsp&nbsp&nbsp<sup>3</sup>Господи, умом ли или помышлением, словом или делом согреших, прости мя.</p>

						<p>&nbsp&nbsp&nbsp&nbsp<sup>4</sup>Господи, избави мя всякаго неведения и забвения, и малодушия, и окамененнаго нечувствия.</p>

						<p>&nbsp&nbsp&nbsp&nbsp<sup>5</sup>Господи, избави мя от всякаго искушения.</p>

						<p>&nbsp&nbsp&nbsp&nbsp<sup>6</sup>Господи, просвети мое сердце, еже помрачи лукавое похотение.</p>

						<p>&nbsp&nbsp&nbsp&nbsp<sup>7</sup>Господи, аз яко человек согреших, Ты же яко Бог щедр, помилуй мя, видя немощь души моея.</p>

						<p>&nbsp&nbsp&nbsp&nbsp<sup>8</sup>Господи, посли благодать Твою в помощь мне, да прославлю имя Твое святое.</p>

						<p>&nbsp&nbsp&nbsp&nbsp<sup>9</sup>Господи Иисусе Христе, напиши мя раба Твоего в книзе животней и даруй ми конец благий.</p>

						<p>&nbsp&nbsp&nbsp&nbsp<sup>10</sup>Господи, Боже мой, аще и ничтоже благо сотворих пред Тобою, но даждь ми по благодати Твоей положити начало благое.</p>

						<p>&nbsp&nbsp&nbsp&nbsp<sup>11</sup>Господи, окропи в сердце моем росу благодати Твоея.</p>

						<p>&nbsp&nbsp&nbsp&nbsp<sup>12</sup>Господи небесе и земли, помяни мя грешнаго раба Твоего, студнаго и нечистаго, во Царствии Твоем. Аминь.</p><br>

						<p>&nbsp&nbsp&nbsp&nbsp<sup>1</sup>Господи, в покаянии приими мя.</p>

						<p>&nbsp&nbsp&nbsp&nbsp<sup>2</sup>Господи, не остави мене.</p>

						<p>&nbsp&nbsp&nbsp&nbsp<sup>3</sup>Господи, не введи мене в напасть.</p>

						<p>&nbsp&nbsp&nbsp&nbsp<sup>4</sup>Господи, даждь ми мысль благу.</p>

						<p>&nbsp&nbsp&nbsp&nbsp<sup>5</sup>Господи, даждь ми слезы и память смертную, и умиление.</p>

						<p>&nbsp&nbsp&nbsp&nbsp<sup>6</sup>Господи, даждь ми помысл исповедания грехов моих.</p>

						<p>&nbsp&nbsp&nbsp&nbsp<sup>7</sup>Господи, даждь ми смирение, целомудрие и послушание.</p>

						<p>&nbsp&nbsp&nbsp&nbsp<sup>8</sup>Господи, даждь ми терпение, великодушие и кротость.</p>

						<p>&nbsp&nbsp&nbsp&nbsp<sup>9</sup>Господи, всели в мя корень благих, страх Твой в сердце мое.</p>

						<p>&nbsp&nbsp&nbsp&nbsp<sup>10</sup>Господи, сподоби мя любити Тя от всея души моея и помышления и творити во всем волю Твою.</p>

						<p>&nbsp&nbsp&nbsp&nbsp<sup>11</sup>Господи, покрый мя от человек некоторых, и бесов, и страстей, и от всякия иныя неподобныя вещи.</p>

						<p>&nbsp&nbsp&nbsp&nbsp<sup>12</sup>Господи, веси, яко твориши, якоже Ты волиши, да будет воля Твоя и во мне грешнем, яко благословен еси во веки. Аминь.

						<center><p class="nazvanie">Молитва 8-я, ко Господу нашему Иисусу Христу</p></center>

						<p>&nbsp&nbsp&nbsp&nbspГосподи Иисусе Христе, Сыне Божий, ради честнейшия Матере Твоея, и безплотных Твоих Ангел, Пророка же и Предтечи и Крестителя Твоего, богоглаголивых же апостол, светлых и добропобедных мученик, преподобных и богоносных отец, и всех святых молитвами, избави мя настоящаго обстояния бесовскаго. Ей, Господи мой и Творче, не хотяй смерти грешнаго, но якоже обратитися и живу быти ему, даждь и мне обращение окаянному и недостойному; изми мя от уст пагубнаго змия, зияющаго пожрети мя и свести во ад жива. Ей, Господи мой, утешение мое, Иже мене ради окаяннаго в тленную плоть оболкийся, исторгни мя от окаянства, и утешение подаждь души моей окаянней. Всади в сердце мое творити Твоя повеления, и оставити лукавая деяния, и получити блаженства Твоя: на Тя бо, Господи, уповах, спаси мя.</p>

						<center><p class="nazvanie">Молитва 9-я, ко Пресвятой Богородице, Петра Студийского</p></center>

						<p>&nbsp&nbsp&nbsp&nbspК Тебе Пречистей Божией Матери аз окаянный припадая молюся: веси, Царице, яко безпрестани согрешаю и прогневляю Сына Твоего и Бога моего, и многажды аще каюся, лож пред Богом обретаюся, и каюся трепеща: неужели Господь поразит мя, и по часе паки таяжде творю; ведущи сия, Владычице моя Госпоже Богородице, молю, да помилуеши, да укрепиши, и благая творити да подаси ми. Веси бо, Владычице моя Богородице, яко отнюд имам в ненависти злая моя дела, и всею мыслию люблю закон Бога моего; но не вем, Госпоже Пречистая, откуду яже ненавижду, та и люблю, а благая преступаю. Не попущай, Пречистая, воли моей совершатися, не угодна бо есть, но да будет воля Сына Твоего и Бога моего: да мя спасет, и вразумит, и подаст благодать Святаго Духа, да бых аз отселе престал сквернодейства, и прочее пожил бых в повелении Сына Твоего, Емуже подобает всякая слава, честь и держава, со Безначальным Его Отцем, и Пресвятым и Благим и Животворящим Его Духом, ныне и присно, и во веки веков. Aминь.</p>

						<center><p class="nazvanie">Молитва 10-я, ко Пресвятой Богородице</p></center>

						<p>&nbsp&nbsp&nbsp&nbspБлагаго Царя благая Мати, Пречистая и Благословенная Богородице Марие, милость Сына Твоего и Бога нашего излей на страстную мою душу и Твоими молитвами настави мя на деяния благая, да прочее время живота моего без порока прейду и Тобою рай да обрящу, Богородице Дево, едина Чистая и Благословенная.</p>

						<center><p class="nazvanie">Молитва 11-я, ко святому Ангелу хранителю</p></center>

						<p>&nbsp&nbsp&nbsp&nbspАнгеле Христов, хранителю мой святый и покровителю души и тела моего, вся ми прости, елика согреших во днешний день, и от всякаго лукавствия противнаго ми врага избави мя, да ни в коемже гресе прогневаю Бога моего; но моли за мя грешнаго и недостойнаго раба, яко да достойна мя покажеши благости и милости Всесвятыя Троицы и Матере Господа моего Иисуса Христа и всех святых. Аминь.</p>

						<center><p class="nazvanie">Кондак Богородице</p></center>

						<p>&nbsp&nbsp&nbsp&nbsp&nbsp&nbsp&nbsp&nbspВзбранной Воеводе победительная, яко избавльшеся от злых, благодарственная восписуем Ти раби Твои, Богородице, но яко имущая державу непобедимую, от всяких нас бед свободи, да зовем Ти; радуйся, Невесто Неневестная.</p>

						<p>&nbsp&nbsp&nbsp&nbspПреславная Приснодево, Мати Христа Бога, принеси нашу молитву Сыну Твоему и Богу нашему, да спасет Тобою души наша.</p>

						<p>&nbsp&nbsp&nbsp&nbspВсе упование мое на Тя возлагаю, Мати Божия, сохрани мя под кровом Твоим.</p>

						<p>&nbsp&nbsp&nbsp&nbspБогородице Дево, не презри мене, грешнаго, требующа Твоея помощи и Твоего заступления, на Тя бо упова душа моя, и помилуй мя.</p>

						<center><p class="nazvanie">Молитва святого Иоанникия</p></center>

						<p>&nbsp&nbsp&nbsp&nbspУпование мое Отец, прибежище мое Сын, покров мой Дух Святый: Троице Святая, слава Тебе.</p>

						<p>&nbsp&nbsp&nbsp&nbspДостойно есть яко воистинну блажити Тя, Богородицу, Присноблаженную и Пренепорочную и Матерь Бога нашего. Честнейшую Херувим и славнейшую без сравнения Серафим, без истления Бога Слова рождшую, сущую Богородицу Тя величаем.</p>

						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<p>&nbsp&nbsp&nbsp&nbspГосподи, помилуй. <i class="poysnenie">(Трижды)</i></p>

						<p>&nbsp&nbsp&nbsp&nbspГосподи Иисусе Христе, Сыне Божий, молитв ради Пречистыя Твоея Матере, преподобных и богоносных отец наших и всех святых, помилуй нас. Аминь.</p>

						<center><p class="nazvanie">Молитва святого Иоанна Дамаскина</p></center>

						<p>&nbsp&nbsp&nbsp&nbspВладыко Человеколюбче, неужели мне одр сей гроб будет, или еще окаянную мою душу просветиши днем? Се ми гроб предлежит, се ми смерть предстоит. Суда Твоего, Господи, боюся и муки безконечныя, злое же творя не престаю: Тебе Господа Бога моего всегда прогневляю, и Пречистую Твою Матерь, и вся Небесныя силы, и святаго Ангела хранителя моего. Вем убо, Господи, яко недостоин есмь человеколюбия Твоего, но достоин есмь всякаго осуждения и муки. Но, Господи, или хощу, или не хощу, спаси мя. Аще бо праведника спасеши, ничтоже велие; и аще чистаго помилуеши, ничтоже дивно: достойни бо суть милости Твоея. Но на мне грешнем удиви милость Твою: о сем яви человеколюбие Твое, да не одолеет моя злоба Твоей неизглаголанней благости и милосердию: и якоже хощеши, устрой о мне вещь.</p>

						<p>&nbsp&nbsp&nbsp&nbspПросвети очи мои, Христе Боже, да не когда усну в смерть, да не когда речет враг мой: укрепихся на него.</p>

						<p>&nbsp&nbsp&nbsp&nbspСлава:

						Заступник души моея буди, Боже, яко посреде хожду сетей многих; избави мя от них и спаси мя, Блаже, яко Человеколюбец.</p>

						<p>&nbsp&nbsp&nbsp&nbspИ ныне:

						Преславную Божию Матерь, и святых Ангел Святейшую, немолчно воспоим сердцем и усты, Богородицу сию исповедающе, яко воистинну рождшую нам Бога воплощенна, и молящуюся непрестанно о душах наших.</p>

						<center><p class="poysnenie">Знаменуй себя крестом и говори молитву Честному Кресту:</p></center>

						<p>&nbsp&nbsp&nbsp&nbspДа воскреснет Бог, и расточатся врази Его, и да бежат от лица Его ненавидящии Его. Яко исчезает дым, да исчезнут; яко тает воск от лица огня, тако да погибнут беси от лица любящих Бога и знаменующихся крестным знамением, и в веселии глаголющих: радуйся, Пречестный и Животворящий Кресте Господень, прогоняяй бесы силою на тебе пропятаго Господа нашего Иисуса Христа, во ад сшедшаго и поправшего силу диаволю, и даровавшаго нам тебе Крест Свой Честный на прогнание всякаго супостата. О, Пречестный и Животворящий Кресте Господень! Помогай ми со Святою Госпожею Девою Богородицею и со всеми святыми во веки. Аминь.</p>

						<center><p class="poysnenie">Или кратко:</p></center>

						<p>&nbsp&nbsp&nbsp&nbspОгради мя, Господи, силою Честнаго и Животворящаго Твоего Креста, и сохрани мя от всякаго зла.</p>

						<center><p class="nazvanie">Молитва</p></center>

						<p>&nbsp&nbsp&nbsp&nbspОслаби, остави, прости, Боже, прегрешения наша, вольная и невольная, яже в слове и в деле, яже в ведении и не в ведении, яже во дни и в нощи, яже во уме и в помышлении: вся нам прости, яко Благ и Человеколюбец.</p>

						<center><p class="nazvanie">Молитва</p></center>

						<p>&nbsp&nbsp&nbsp&nbspНенавидящих и обидящих нас прости, Господи Человеколюбче. Благотворящим благосотвори. Братиям и сродником нашим даруй яже ко спасению прошения и жизнь вечную. В немощех сущия посети и исцеление даруй. Иже на мори управи. Путешествующим спутешествуй. Православным христианом споборствуй. Служащим и милующим нас грехов оставление даруй. Заповедавших нам недостойным молитися о них помилуй по велицей Твоей милости. Помяни, Господи, прежде усопших отец и братий наших и упокой их, идеже присещает свет лица Твоего. Помяни, Господи, братий наших плененных и избави я от всякаго обстояния. Помяни, Господи, плодоносящих и доброделающих во святых Твоих церквах, и даждь им яже ко спасению прошения и жизнь вечную. Помяни, Господи, и нас, смиренных и грешных и недостойных раб Твоих, и просвети наш ум светом разума Твоего, и настави нас на стезю заповедей Твоих, молитвами Пречистыя Владычицы нашея Богородицы и Приснодевы Марии и всех Твоих святых: яко благословен еси во веки веков. Аминь.</p>

						<center><p class="nazvanie">Исповедание грехов повседневное</p></center>

						<p>&nbsp&nbsp&nbsp&nbspИсповедаю Тебе Господу Богу моему и Творцу, во Святей Троице Единому, славимому и покланяемому, Отцу и Сыну и Святому Духу, вся моя грехи, яже содеях во вся дни живота моего, и на всякий час, и в настоящее время, и в прешедшия дни и нощи, делом, словом, помышлением, объядением, пиянством, тайноядением, празднословием, унынием, леностию, прекословием, непослушанием, оклеветанием, осуждением, небрежением, самолюбием, многостяжанием, хищением, неправдоглаголанием, скверноприбытчеством, мшелоимством, ревнованием, завистию, гневом, памятозлобием, ненавистию, лихоимством и всеми моими чувствы: зрением, слухом, обонянием, вкусом, осязанием и прочими моими грехи, душевными вкупе и телесными, имиже Тебе Бога моего и Творца прогневах, и ближняго моего онеправдовах: о сих жалея, винна себе Тебе Богу моему представляю, и имею волю каятися: точию, Господи Боже мой, помози ми, со слезами смиренно молю Тя: прешедшая же согрешения моя милосердием Твоим прости ми, и разреши от всех сих, яже изглаголах пред Тобою, яко Благ и Человеколюбец.</p>

						<center><p class="nazvanie">Когда отходишь ко сну, произноси:</p></center>

						<p>&nbsp&nbsp&nbsp&nbspВ руце Твои, Господи Иисусе Христе, Боже мой, предаю дух мой: Ты же мя благослови, Ты мя помилуй и живот вечный даруй ми. Аминь.</p>
					</div>
				</section>
				<section class="page__section page__section_3">
					<h2 class="page__sub-title"></h2>
					<div class="page__text">
					<center><p class="molitva">Три совмещённых канона (покаянный ко Господу, молебный к Богородице и Ангелу Хранителю)</p></center>
					<center><p class="nazvanie">Глас 6</p></center>
					<center><p class="nazvanie">Песнь 1</p></center>
					<i class="poysnenie">&nbsp&nbsp&nbsp&nbspИрмос:</i> Яко по суху пешешествовав Израиль, по бездне стопами, гонителя фараона видя потопляема, Богу победную песнь поим, вопияше.

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspНыне приступих аз грешный и обремененный к Тебе, Владыце и Богу моему; не смею же взирати на небо, токмо молюся, глаголя: даждь ми, Господи, ум, да плачуся дел моих горько.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspО, горе мне грешному! Паче всех человек окаянен есмь, покаяния несть во мне; даждь ми, Господи, слезы, да плачуся дел моих горько.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspБезумне, окаянне человече, в лености время губиши; помысли житие твое, и обратися ко Господу Богу, и плачися о делех твоих горько.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspМати Божия Пречистая, воззри на мя грешнаго, и от сети диаволи избави мя, и на путь покаяния настави мя, да плачуся дел моих горько.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspМногими содержимь напастьми, к Тебе прибегаю, спасения иский: о Мати Слова и Дево, от тяжких и лютых мя спаси.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspСтрастей мя смущают прилози, многаго уныния исполните мою душу; умири, Отроковице, тишиною Сына и Бога Твоего, Всенепорочная.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspСпаса рождшую Тя и Бога, молю, Дево, избавитися ми лютых: к Тебе бо ныне прибегая, простираю и душу и помышление.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНедугующа телом и душею, посещения Божественнаго и промышления от Тебе сподоби, едина Богомати, яко благая, Благаго же Родительница.</p>

					<p class="pripev">&nbsp&nbsp&nbsp&nbspГосподи Иисусе Христе Боже мой, помилуй мя.</p>

					<p>&nbsp&nbsp&nbsp&nbspПеснь воспети и восхвалити, Спасе, Твоего раба достойно сподоби, безплотному Ангелу, наставнику и хранителю моему.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspЕдин аз в неразумии и в лености ныне лежу, наставниче мой и хранителю, не остави мене погибающа.</p>

					<p class="slin">&nbsp&nbsp&nbsp&nbspСлава: Ум мой твоею молитвою направи, творити ми Божия повеления, да получу от Бога отдание грехов, и ненавидети ми злых настави мя, молюся ти.</p>

					<p class="slin">&nbsp&nbsp&nbsp&nbspИ ныне: Молися, Девице, о мне, рабе Твоем, ко Благодателю, со хранителем моим Ангелом, и настави мя творити заповеди Сына Твоего и Творца моего.</p>

					<center><p class="nazvanie">Песнь 3</p></center>
					<p><i class="poysnenie">&nbsp&nbsp&nbsp&nbspИрмос:</i> Несть свят, якоже Ты, Господи Боже мой, вознесый рог верных Твоих, Блаже, и утвердивый нас на камени исповедания Твоего.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspВнегда поставлени будут престоли на судищи Страшнем, тогда всех человек дела обличатся; горе тамо будет грешным, в муку отсылаемым; и то ведущи, душе моя, покайся от злых дел твоих.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspПраведницы возрадуются, а грешнии восплачутся, тогда никтоже возможет помощи нам, но дела наша осудят нас; темже прежде конца покайся от злых дел твоих.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspУвы мне великогрешному! Иже делы и мысльми осквернився, ни капли слез имею от жестокосердия; ныне возникни от земли, душе моя, и покайся от злых дел твоих.</p>

					<p class="pripev"p>&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspСе, взывает, Госпоже, Сын Твой, и поучает нас на доброе, аз же грешный добра всегда бегаю; но Ты, Милостивая, помилуй мя, да покаюся от злых моих дел.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspПредстательство и покров жизни моея полагаю Тя, Богородительнице Дево: Ты мя окорми ко пристанищу Твоему, благих виновна, верных утверждение, едина Всепетая.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspМолю, Дево, душевное смущение и печали моея бурю разорити: Ты бо, Богоневестная, начальника тишины Христа родила еси, едина Пречистая.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspБлагодетеля рождши добрых виновнаго, благодеяния богатство всем источи, вся бо можеши, яко сильнаго в крепости Христа рождши, Богоблаженная.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspЛютыми недуги и болезненными страстьми истязаему, Дево, Ты ми помози: исцелений бо неоскудное Тя знаю сокровище, Пренепорочная, неиждиваемое.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspВсе помышление мое и душу мою к тебе возложих, хранителю мой; ты от всякия мя напасти вражия избави.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspВраг попирает мя, и озлобляет, и поучает всегда творити своя хотения; но ты, наставниче мой, не остави мене погибающа.</p>

					<p class="slin">&nbsp&nbsp&nbsp&nbspСлава: Пети песнь со благодарением и усердием Творцу и Богу даждь ми, и тебе, благому Ангелу хранителю моему: избавителю мой, изми мя от враг озлобляющих мя.</p>

					<p class="slin">&nbsp&nbsp&nbsp&nbspИ ныне: Исцели, Пречистая, моя многонедужныя струпы, яже в души, прожени враги, иже присно борются со мною.</p>

					<p class="trik">&nbsp&nbsp&nbsp&nbspГосподи, помилуй <i class="poysnenie">(трижды).</i></p>
					<p class="trik">&nbsp&nbsp&nbsp&nbspПомышляю день страшный и плачуся деяний моих лукавых: како отвещаю Безсмертному Царю, или коим дерзновением воззрю на Судию, блудный аз? Благоутробный Отче, Сыне Единородный и Душе Святый, помилуй мя.</p>

					<p class="trik">&nbsp&nbsp&nbsp&nbspСпаси от бед рабы Твоя, Богородице, яко вси по Бозе к Тебе прибегaем, яко нерушимей стене и предстaтельству.</p>


					<p class="trik">&nbsp&nbsp&nbsp&nbspПризри благосердием, всепетая Богородице, на мое лютое телесе озлобление, и исцели души моея болезнь.</p>
					<p class="trik">&nbsp&nbsp&nbsp&nbspМоление теплое и стенa необоримая, милости источниче, мирови прибежище, прилежно вопием Ти: Богородице Владычице, предвари, и от бед избaви нас, едина вскоре предстaтельствующая.</p>

					<p class="trik">&nbsp&nbsp&nbsp&nbspСлава: От любве душевныя вопию ти, хранителю моея души, всесвятый мой Ангеле: покрый мя и соблюди от лукаваго ловления всегда, и к жизни настави небесней, вразумляя и просвещая и укрепляя мя.</p>

					<p class="trik">&nbsp&nbsp&nbsp&nbspИ ныне: Богородице безневестная Пречистая, Яже без Семене рождши всех Владыку, Того со Ангелом хранителем моим моли, избавити ми ся всякаго недоумения, и дати умиление и свет души моей и согрешением очищение, Яже едина вскоре заступающи.</p>

					<center><p class="nazvanie">Песнь 4</p></center>
					<p><i class="poysnenie">&nbsp&nbsp&nbsp&nbspИрмос:</i> Христос моя сила, Бог и Господь, честная Церковь &nbsp&nbsp&nbsp&nbspбоголепно поет, взывающи от смысла чиста, о Господе празднующи.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>nbsp&nbsp&nbsp&nbspШирок путь зде и угодный сласти творити, но горько будет в последний день, егда душа от тела разлучатися будет: блюдися от сих, человече, Царствия ради Божия.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p><p>&nbsp&nbsp&nbsp&nbspПочто убогаго обидиши, мзду наемничу удержуеши, брата твоего не любиши, блуд и гордость гониши? Остави убо сия, душе моя, и покайся Царствия ради Божия.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspО безумный человече, доколе углебаеши, яко пчела, собирающи богатство твое? Вскоре бо погибнет, яко прах и пепел: но более взыщи Царствия Божия.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspГоспоже Богородице, помилуй мя грешнаго, и в добродетели укрепи, и соблюди мя, да наглая смерть не похитит мя неготоваго, доведи мя, Дево, Царствия Божия.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspСтрастей моих смущение, кормчию рождшая Господа, и бурю утиши моих прегрешений, Богоневестная.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspМилосердия Твоего бездну призывающу подаждь ми, Яже Благосердаго рождшая и Спаса всех, поющих Тя.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНаслаждающеся, Пречистая, Твоих дарований, благодарственное воспеваем пение, ведуще Тя, Богоматерь.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНа одре болезни моей и немощи низлежащу ми, яко Боголюбива, помози, Богородице, едина Приснодево.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНадежду и утверждение и спасения стену недвижиму имуще Тя, Всепетая, неудобства всякаго избавляемся.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspМоли Человеколюбца Бога ты, хранителю мой, и не остави мене, но присно в мире житие мое соблюди и подаждь ми спасение необоримое.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspЯко заступника и хранителя животу моему прием Тя от Бога, Ангеле, молю тя, святый, от всяких мя бед свободи.</p>

					<p class="slin">&nbsp&nbsp&nbsp&nbspСлава: Мою скверность твоею святынею очисти, хранителю мой, и от части шуия да отлучен буду молитвами твоими и причастник славы явлюся.</p>

					<p class="slin">&nbsp&nbsp&nbsp&nbspИ ныне: Недоумение предлежит ми от обышедших мя зол, Пречистая, но избави мя от них скоро: к Тебе бо единей прибегох.</p>

					<center><p class="nazvanie">Песнь 5</p></center>
					<p><i class="poysnenie">&nbsp&nbsp&nbsp&nbspИрмос:</i> Божиим светом Твоим, Блаже, утренюющих Ти души любовию озари, молюся, Тя ведети, Слове Божий, истиннаго Бога, от мрака греховнаго взывающа.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspВоспомяни, окаянный человече, како лжам, клеветам, разбою, немощем, лютым зверем, грехов ради порабощен еси; душе моя грешная, того ли восхотела еси?</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspТрепещут ми уди, всеми бо сотворих вину: очима взираяй, ушима слышай, языком злая глаголяй, всего себе геенне предаяй; душе моя грешная, сего ли восхотела еси?</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspБлудника и разбойника кающася приял еси, Спасе, аз же един леностию греховною отягчихся и злым делом поработихся; душе моя грешная, сего ли восхотела еси?</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspДивная и скорая помощнице всем человеком, Мати Божия, помози мне недостойному, душа бо моя грешная того восхоте.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspИсполни, Чистая, веселия сердце мое, Твою нетленную дающи радость, веселия рождшая виновнаго.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspИзбави нас от бед, Богородице чистая, вечное рождши избавление, и мир, всяк ум преимущий.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspРазреши мглу прегрешений моих, Богоневесто, просвещением Твоея светлости, Свет рождшая Божественный и превечный.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspИсцели, Чистая, души моей неможение, посещения Твоего сподобльшая, и здравие молитвами Твоими подаждь ми.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspЯко имея дерзновение к Богу, хранителю мой святый, Сего умоли от оскорбляющих мя зол избавити.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspСвете светлый, светло просвети душу мою, наставниче мой и хранителю, от Бога данный ми Ангеле.</p>

					<p class="slin">&nbsp&nbsp&nbsp&nbspСлава: Спяща мя зле тяготою греховною, яко бдяща сохрани, Ангеле Божий, и возстави мя на славословие молением твоим.</p>

					<p class="slin">&nbsp&nbsp&nbsp&nbspИ ныне: Марие, Госпоже Богородице безневестная, надеждо верных, вражия возношения низложи, поющия же Тя возвесели.</p>

					<center><p class="nazvanie">Песнь 6</p></center>
					<p><i class="poysnenie">&nbsp&nbsp&nbsp&nbspИрмос:</i> Житейское море, воздвизаемое зря напастей бурею, к тихому пристанищу Твоему притек, вопию Ти: возведи от тли живот мой, Многомилостиве.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspЖитие на земли блудно пожих и душу во тьму предах, ныне убо молю Тя, Милостивый Владыко: свободи мя от работы сея вражия, и даждь ми разум творити волю Твою.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspКто творит таковая, якоже аз? Якоже бо свиния лежит в калу, тако и аз греху служу. Но Ты, Господи, исторгни мя от гнуса сего и даждь ми сердце творити заповеди Твоя.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspВоспряни, окаянный человече, к Богу, воспомянув своя согрешения, припадая ко Творцу, слезя и стеня; Той же, яко милосерд, даст ти ум знати волю Свою.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspБогородице Дево, от видимаго и невидимаго зла сохрани мя, Пречистая, и приими молитвы моя, и донеси я Сыну Твоему, да даст ми ум творити волю Его.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspСмерти и тли яко спасл есть, Сам Ся издав смерти, тлением и смертию мое естество ято бывшее, Дево, моли Господа и Сына Твоего, врагов злодействия мя избавити.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspПредстательницу Тя живота вем и хранительницу тверду, Дево, и напастей решащу молвы, и налоги бесов отгоняющу; и молюся всегда, от тли страстей моих избавити мя.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspЯко стену прибежища стяжахом, и душ всесовершенное спасение, и пространство в скорбех, Отроковице, и просвещением Твоим присно радуемся: о Владычице, и ныне нас от страстей и бед спаси.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНа одре ныне немощствуяй лежу, и несть исцеления плоти моей: но, Бога и Спаса миру и Избавителя недугов рождшая, Тебе молюся, Благой: от тли недуг возстави мя.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspВсяких мя напастей свободи, и от печалей спаси, молюся ти, святый Ангеле, данный ми от Бога, хранителю мой добрый.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspОсвети ум мой, блаже, и просвети мя, молюся ти, святый Ангеле, и мыслити ми полезная всегда настави мя.</p>

					<p class="slin">&nbsp&nbsp&nbsp&nbspСлава: Устави сердце мое от настоящаго мятежа, и бдети укрепи мя во благих, хранителю мой, и настави мя чудно к тишине животней.</p>

					<p class="slin">&nbsp&nbsp&nbsp&nbspИ ныне: Слово Божие в Тя вселися, Богородице, и человеком Тя показа небесную лествицу; Тобою бо к нам Вышний сошел есть.</p>

					<p>&nbsp&nbsp&nbsp&nbspГосподи, помилуй <i class="poysnenie">(трижды).</i></p>

					<p>&nbsp&nbsp&nbsp&nbspСлава, и ныне:</p>

					<center><p class="nazvanie">Кондак Иисусу Христу</p></center>

					<p class="trik">&nbsp&nbsp&nbsp&nbspДуше моя, почто грехами богатееши, почто волю диаволю твориши, в чесом надежду полагаеши? Престани от сих и обратная к Богу с плачем, зовущи: милосерде Господи, помилуй мя грешнаго.</p>

					<center><p class="nazvanie">Икос Иисусу Христу</p></center>

					<p class="trik">&nbsp&nbsp&nbsp&nbspПомысли, душе моя, горький час смерти и страшный суд Творца твоего и Бога: Ангели бо грознии поймуття, душе, и в вечный огнь введут: убо прежде смерти покайся, вопиющи: Господи, помилуй мя грешнаго.</p>

					<center><p class="nazvanie">Кондaк, глас 6-й</p></center>

					<p class="trik">&nbsp&nbsp&nbsp&nbspПредстaтельство христиан непостыдное, ходaтайство ко Творцу непреложное, не презри грешных молений глaсы, но предвари, яко Благaя, на помощь нас, верно зовущих Ти; ускори на молитву, и потщися на умоление, предстaтельствующи присно, Богородице, чтущих Тя.</p>

					<center><p class="nazvanie">Другой кондaк, глас тот же</p></center>

					<p class="trik">&nbsp&nbsp&nbsp&nbspНе имамы иныя помощи, не имамы иныя надежды, разве Тебе, Пречистая Дево. Ты нам помози, на Тебе надеемся, и Тобою хвaлимся, Твои бо есмы рабы, да не постыдимся.</p>

					<center><p class="nazvanie">Стихира, глас тот же</p></center>

					<p class="trik">&nbsp&nbsp&nbsp&nbspНе ввери мя человеческому предстaтельству, Пресвятая Владычице, но приими моление раба Твоего: скорбь бо обдержит мя, терпети не могу демонскаго стреляния, покрова не имам, ниже где прибегну, окаянный, всегда побеждaемь, и утешения не имам, разве Тебе, Владычице мира, уповaние и предстaтельство верных, не презри моление мое, полезно сотвори.</p>

					<center><p class="nazvanie">Кондак, глас 4-й</p></center>

					<p class="trik">&nbsp&nbsp&nbsp&nbspЯвися мне милосерд, святый Aнгеле Господень, хранителю мой, и не отлучайся от мене, сквернаго, но просвети мя светом неприкосновенным и сотвори мя достойна Царствия Небеснаго.</p>

					<center><p class="nazvanie">Икос</p></center>

					<p class="trik">&nbsp&nbsp&nbsp&nbspУничиженную душу мою многими соблазны, ты, святый предстателю, неизреченныя славы небесныя сподоби, и певец с лики безплотных сил Божиих, помилуй мя и сохрани, и помыслы добрыми душу мою просвети, да твоею славою, Aнгеле мой, обогащуся, и низложи зломыслящия мне враги, и сотвори мя достойна Царствия Небеснаго.</p>

					<center><p class="nazvanie">Песнь 7</p></center>
					<p><i class="poysnenie">&nbsp&nbsp&nbsp&nbspИрмос:</i> Росодательну убо пещь содела Ангел преподобным отроком, халдеи же опаляющее веление Божие, мучителя увеща вопити: благословен еси, Боже отец наших.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspНе надейся, душе моя, на тленное богатство и на неправедное собрание, вся бо сия не веси кому оставиши, но возопий: помилуй мя, Христе Боже, недостойнаго.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspНе уповай, душе моя, на телесное здравие и на скоромимоходящую красоту, видиши бо, яко сильнии и младии умирают; но возопий: помилуй мя, Христе Боже, недостойнаго.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspВоспомяни, душе моя, вечное житие, Царство Небесное, уготованное святым, и тьму кромешную и гнев Божий злым, и возопий: помилуй мя, Христе Боже, недостойнаго.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspПрипади, душе моя, к Божией Матери и помолися Той, есть бо скорая помощница кающимся, умолит Сына Христа Бога, и помилует мя недостойнаго.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНаше спасение якоже восхотел еси, Спасе, устроити, во утробу Девыя вселился еси, Юже миру предстательницу показал еси: отец наших Боже, благословен еси.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspВолителя милости, Егоже родила еси, Мати Чистая, умоли избавитися от прегрешений и душевных скверн верою зовущим: отец наших Боже, благословен еси.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspСокровище спасения и Источник нетления, Тя рождшую и столп утверждения, и дверь покаяния, зовущим показал еси: отец наших Боже, благословен еси.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspТелесныя слабости и душевныя недуги, Богородительнице, любовию приступающих к крову Твоему, Дево, исцелити сподоби, Спаса Христа нам рождшая.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspМилостив буди ми и умоли Бога, Господень Ангеле, имею бо тя заступника во всем животе моем, наставника же и хранителя, от Бога дарованнаго ми во веки.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspНе остави в путь шествующия души моей окаянныя убити разбойником, святый Ангеле, яже ти от Бога предана бысть непорочне; но настави ю на путь покаяния.</p>

					<p class="slin">&nbsp&nbsp&nbsp&nbspСлава: Всю посрамлену душу мою привожду от лукавых ми помысл и дел: но предвари, наставниче мой, и исцеление ми подаждь благих помысл, уклоняти ми ся всегда на правыя стези.</p>

					<p class="slin">&nbsp&nbsp&nbsp&nbspИ ныне: Премудрости исполни всех и крепости Божественныя, Ипостасная премудросте Вышняго, Богородицы ради, верою вопиющих: отец наших Боже, благословен еси.</p>

					<center><p class="nazvanie">Песнь 8</p></center><br>
					<p><i class="poysnenie">&nbsp&nbsp&nbsp&nbspИрмос:</i> Из пламене преподобным росу источил еси и праведнаго жертву водою попалил еси: вся бо твориши, Христе, токмо еже хотети. Тя превозносим во вся веки.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspКако не имам плакатися, егда помышляю смерть, видех бо во гробе лежаща брата моего, безславна и безобразна? Что убо чаю, и на что надеюся? Токмо даждь ми, Господи, прежде конца покаяние.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspКако не имам плакатися, егда помышляю смерть, видех бо во гробе лежаща брата моего, безславна и безобразна? Что убо чаю, и на что надеюся? Токмо даждь ми, Господи, прежде конца покаяние.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspВерую, яко приидеши судити живых и мертвых, и вси во своем чину станут, старии и младии, владыки и князи, девы и священницы; где обрящуся аз? Сего ради вопию: даждь ми, Господи, прежде конца покаяние.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspПречистая Богородице, приими недостойную молитву мою, и сохрани мя от наглыя смерти, и даруй ми прежде конца покаяние.</p>

					<p class="pripev">&nbsp&nbsp&nbsp&nbspПресвятая Богородице, спаси нас</p>

					<p>&nbsp&nbsp&nbsp&nbspПомощи яже от Тебе требующия не презри, Дево, поющия и превозносящия Тя во веки.<br><br>

					<p class="pripev">&nbsp&nbsp&nbsp&nbspПресвятая Богородице, спаси нас</p>

					<p>&nbsp&nbsp&nbsp&nbspНеможение души моея исцеляеши и телесныя болезни, Дево, да Тя прославлю, Чистая, во веки.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspИсцелений богатство изливаеши верно поющимя Тя, Дево, и превозносящим неизреченное Твое рождество.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНапастей Ты прилоги отгоняеши и страстей находы, Дево: темже Тя поем во вся веки.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspОт Бога посланный, утверди живот мой, раба твоего, преблагий Ангеле, и не остави мене во веки.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspАнгела тя суща блага, души моей наставника и хранителя, преблаженне, воспеваю во веки.</p>

					<p class="slin">&nbsp&nbsp&nbsp&nbspСлава: Буди ми покров и забрало в день испытания всех человек, воньже огнем искушаются дела благая же и злая.< владычества.</p>

					<p class="slin">&nbsp&nbsp&nbsp&nbspИ ныне: Буди ми помощница и тишина, Богородице Приснодево, рабу Твоему, и не остави мене лишена быти Твоего</p>

					<center><p class="nazvanie">Песнь 9</p></center>
					<p><i class="poysnenie">&nbsp&nbsp&nbsp&nbspИрмос:</i> Бога человеком невозможно видети, на Негоже не смеют чини Ангельстии взирати; Тобою же, Всечистая, явися человеком Слово Воплощенно, Егоже величающе, с небесными вои Тя ублажаем.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspНыне к вам прибегаю, Ангели, Архангели и вся небесныя силы, у Престола Божия стоящии, молитеся ко Творцу своему, да избавит душу мою от муки вечныя.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspНыне плачуся к вам, святии патриарси, царие и пророцы, апостоли и святителие и вси избраннии Христовы: помозите ми на суде, да спасет душу мою от силы вражия.</p>

					<p class="pripev">&nbsp&nbsp&nbsp&nbspПомилуй мя, Боже, помилуй мя.</p>

					<p>&nbsp&nbsp&nbsp&nbspНыне к вам воздежу руце, святии мученицы, пустынницы, девственницы, праведницы и вси святии, молящиися ко Господу за весь мир, да помилует мя в час смерти моей.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspМати Божия, помози ми, на Тя сильне надеющемуся, умоли Сына Твоего, да поставит мя недостойнаго одесную Себе, егда сядет судяй живых и мертвых. Аминь.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspТока слез моих не отвратися, Яже от всякаго лица всяку слезу, отьемшаго, Дево, Христа рождшая.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspРадости мое сердце исполни, Дево, Яже радости приемшая исполнение, греховную печаль потребляющи.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspПристанище и предстательство к Тебе прибегающих буди, Дево, и стена нерушимая, прибежище же, и покров, и веселие.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspСвета Твоего зарями просвети, Дево, мрак неведения отгоняющи, благоверно Богородицу Тя исповедающих.</p>

					<p class="pripev">&nbsp&nbsp&nbsp&nbspПресвятая Богородице, спаси нас.</p>

					<p>&nbsp&nbsp&nbsp&nbspНа месте озлобления немощи смирившагося, Дево, исцели, из нездравия во здравие претворяющи.</p>

					<p class="pripev">&nbsp&nbsp&nbsp&nbspГосподи Иисусе Христе, Боже мой, помилуй мя.</p>

					<p>&nbsp&nbsp&nbsp&nbspПомилуй мя, едине Спасе мой, яко милостив еси и милосерд, и праведных ликов сотвори мя причастника.</p>

					<p class="pripev">&nbsp&nbsp&nbsp&nbspСвятый Ангеле Божий, хранителю мой, моли Бога о мне.</p>

					<p>&nbsp&nbsp&nbsp&nbspМыслити ми присно и творити, Господень Ангеле, благая и полезная даруй, яко сильна яви в немощи и непорочна.</p>

					<p class="slin">&nbsp&nbsp&nbsp&nbspСлава: Яко имея дерзновение к Царю Небесному, Того моли, с прочими безплотными, помиловати мя окаяннаго.</p>

					<p class="slin">&nbsp&nbsp&nbsp&nbspИ ныне: Много дерзновение имущи, Дево, к Воплощшемуся из Тебе, преложи мя от уз и разрешение ми подаждь и спасение, молитвами Твоими.</p>

					<center><p class="nazvanie">Молитва ко Господу нашему Иисусу Христу</p></center>

					<p>&nbsp&nbsp&nbsp&nbspВладыко Христе Боже, Иже страстьми Своими страсти моя исцеливый и язвами Своими язвы моя уврачевавый, даруй мне, много Тебе прегрешившему, слезы умиления; сраствори моему телу от обоняния Животворящаго Тела Твоего, и наслади душу мою Твоею Честною Кровию от горести, еюже мя сопротивник напои; возвыси мой ум к Тебе, долу поникший, и возведи от пропасти погибели: яко не имам покаяния, не имам умиления, не имам слезы утешительныя, возводящия чада ко своему наследию. Омрачихся умом в житейских страстех, не могу воззрети к Тебе в болезни, не могу согретися слезами, иже к Тебе любве. Но, Владыко Господи Иисусе Христе, сокровище благих, даруй мне покаяние всецелое и сердце люботрудное во взыскание Твое, даруй мне благодать Твою и обнови во мне зраки Твоего образа. Оставих Тя, не остави мене; изыди на взыскание мое, возведи к пажити Твоей и сопричти мя овцам избраннаго Твоего стада, воспитай мя с ними от злака Божественных Твоих Таинств, молитвами Пречистыя Твоей Матере и всех святых Твоих. Аминь.</p>

					<center><p class="nazvanie">Молитвы ко Пресвятой Богородице</p></center>

					<p>&nbsp&nbsp&nbsp&nbspЦарице моя преблагая, надежде моя Богородице, приятелище сирых и странных предстательнице, скорбящих радосте, обидимых покровительнице! Зриши мою беду, зриши мою скорбь, помози ми яко немощну, окорми мя яко странна. Обиду мою веси, разреши ту, яко волиши: яко не имам иныя помощи разве Тебе, ни иныя предстательницы, ни благия утешительницы, токмо Тебе, о Богомати, яко да сохраниши мя и покрыеши во веки веков. Аминь.</p>

					<p>&nbsp&nbsp&nbsp&nbspК кому возопию, Владычице? К кому прибегну в горести моей, aще не к Тебе, Царице Небесная? Кто плач мой и воздыхание мое приимет, aще не Ты, Пренепорочная, надеждо христиан и прибежище нам, грешным? Кто пaче Тебе в напaстех защитит? Услыши убо стенание мое, и приклони ухо Твое ко мне, Владычице Мaти Бога моего, и не презри мене, требующаго Твоея помощи, и не отрини мене, грешнаго. Вразуми и научи мя, Царице Небесная; не отступи от мене, раба Твоего, Владычице, за роптание мое, но буди мне Мaти и заступница. Вручaю себе милостивому покрову Твоему: приведи мя, грешнаго, к тихой и безмятежной жизни, да плaчуся о гресех моих. К кому бо прибегну повинный аз, aще не к Тебе, упованию и прибежищу грешных, надеждою на неизреченную милость Твою и щедроты Твоя окриляемь? О, Владычице Царице Небесная! Ты мне уповaние и прибежище, покров и заступление и помощь. Царице моя преблагая и скорая заступнице! Покрый Твоим ходатайством моя прегрешения, защити мене от враг видимых и невидимых; умягчи сердца злых человек, возстающих на мя. О, Мaти Господа моего Творцa! Ты еси корень девства и неувядаемый цвет чистоты. О, Богородительнице! Ты подaждь ми помощь немощствующему плотскими страстьми и болезнующему сердцем, едино бо Твое и с Тобою Твоего Сына и Бога нашего имам заступление; и Твоим пречудным заступлением да избaвлюся от всякия беды и напасти, о Пренепорочная и Преславная Божия Мaти Марие. Темже со упованием глаголю и вопию: радуйся, благодатная, радуйся, обрадованная; радуйся, преблагословенная, Господь с Тобою.</p>

					<center><p class="nazvanie">Молитва к Aнгелу Xранителю</p></center>

					<p>&nbsp&nbsp&nbsp&nbspАнгеле Христов святый, к тебе припадая молюся, хранителю мой святый, приданный мне на соблюдение души и телу моему грешному от святаго крещения, аз же своею леностию и своим злым обычаем прогневах твою пречистую светлость и отгнах тя от себе всеми студными делы: лжами, клеветами, завистию, осуждением, презорством, непокорством, братоненавидением, и злопомнением, сребролюбием, прелюбодеянием, яростию, скупостию, объядением без сытости и опивством, многоглаголанием, злыми помыслы и лукавыми, гордым обычаем и блудным возбешением, имый самохотение на всякое плотское вожделение. О, злое мое произволение, егоже и скоти безсловеснии не творят! Да како возможеши воззрети на мя, или приступити ко мне, аки псу смердящему? Которыма очима, Ангеле Христов, воззриши на мя, оплетшася зле во гнусных делех? Да како уже возмогу отпущения просити горьким и злым моим и лукавым деянием, в няже впадаю по вся дни и нощи и на всяк час? Но молюся ти припадая, хранителю мой святый, умилосердися на мя грешнаго и недостойнаго раба твоего <i class="poysnenie">(имя)</i>, буди ми помощник и заступник на злаго моего сопротивника, святыми твоими молитвами, и Царствия Божия причастника мя сотвори со всеми святыми, всегда, и ныне и присно и во веки веков. Аминь.</p>
				</section>
				<section class="page__section page__section_4">
					<h2 class="page__sub-title"></h2>
					<div class="page__text">
						<p class="molitva">Правило ко причащению (канон и молитвы ко причастию)</p>
						&nbsp&nbsp&nbsp&nbspГосподи Иисусе Христе, Сыне Божий, молитв ради Пречистыя Твоея Матере и всех святых, помилуй нас. Аминь.
						<p>&nbsp&nbsp&nbsp&nbspСлава Тебе, Боже наш, слава Тебе.</p>

						<center> <p class="nazvanie">Молитва Святому Духу</p></center>
						&nbsp&nbsp&nbsp&nbspЦарю Небесный, Утешителю, Душе истины, Иже везде сый и вся исполняяй, Сокровище благих и жизни Подателю, прииди и вселися в ны, и очисти ны от всякия скверны, и спаси, Блаже, души наша.

						<center><p class="nazvanie">Трисвятое</p></center>
						<p>&nbsp&nbsp&nbsp&nbspСвятый Боже, Святый Крепкий, Святый Безсмертный, помилуй нас.<i class="poysnenie">(Трижды)</i></p>

						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва ко Пресвятой Троице</center></p>

						&nbsp&nbsp&nbsp&nbspПресвятая Троице, помилуй нас; Господи, очисти грехи наша; Владыко, прости беззакония наша; Святый, посети и исцели немощи наша, имене Твоего ради.
						<p>&nbsp&nbsp&nbsp&nbspГосподи, помилуй. <i class="poysnenie">(Трижды)</i></p>
						&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.

						<center><p class="nazvanie">Молитва Господня</p></center>

						&nbsp&nbsp&nbsp&nbspОтче наш, Иже еси на небесех! Да святится имя Твое, да приидет Царствие Твое, да будет воля Твоя, яко на небеси и на земли. Хлеб наш насущный даждь нам днесь; и остави нам долги наша, якоже и мы оставляем должником нашим; и не введи нас во искушение, но избави нас от лукаваго.
						<center><p class="nazvanie">Тропари</p></center>

						<p>&nbsp&nbsp&nbsp&nbspПриидите, поклонимся Цареви нашему Богу. <i class="poysnenie">(Поклон)</i></p>

						<p>&nbsp&nbsp&nbsp&nbspПриидите, поклонимся и припадем Христу, Цареви нашему Богу. <i class="poysnenie">(Поклон)</i></p>

						<p>&nbsp&nbsp&nbsp&nbspПриидите, поклонимся и припадем Самому Христу, Цареви и Богу нашему. <i class="poysnenie">(Поклон)</i></p>
						<center><p class="nazvanie">Псалом 22</p></center>

						<p>&nbsp&nbsp&nbsp&nbspГосподь пасет мя, и ничтоже мя лишит. На месте злачне, тамо всели мя, на воде покойне воспита мя. Душу мою обрати, настави мя на стези правды, имене ради Своего. Аще бо и пойду посреде сени смертныя, не убоюся зла, яко Ты со мною еси, жезл Твой и палица Твоя, та мя утешиста. Уготовал еси предо мною трапезу сопротив стужающим мне, умастил еси елеом главу мою, и чаша Твоя упоявающи мя, яко державна. И милость Твоя поженет мя вся дни живота моего, и еже вселити ми ся в дом Господень, в долготу дний.</p>

						<center><p class="nazvanie">Псалом 23</p></center>


						<p>&nbsp&nbsp&nbsp&nbspГосподня земля, и исполнение ея, вселенная, и вси живущии на ней. Той на морях основал ю есть, и на реках уготовал ю есть. Кто взыдет на гору Господню? Или кто станет на месте святем Его? Неповинен рукама и чист сердцем, иже не прият всуе душу свою, и не клятся лестию искреннему своему. Сей приимет благословение от Господа, и милостыню от Бога, Спаса своего. Сей род ищущих Господа, ищущих лице Бога Иаковля. Возмите врата князи ваша, и возмитеся врата вечная; и внидет Царь Славы. Кто есть сей Царь Славы? Господь крепок и силен, Господь силен в брани. Возмите врата князи ваша, и возмитеся врата вечная, и внидет Царь Славы. Кто есть сей Царь Славы? Господь сил, Той есть Царь Славы.</p>

						<center><p class="nazvanie">Псалом 115</p></center>


						<p>&nbsp&nbsp&nbsp&nbspВеровах, темже возглаголах, аз же смирихся зело. Аз же рех во изступлении моем: всяк человек ложь. Что воздам Господеви о всех, яже воздаде ми? Чашу спасения прииму, и имя Господне призову, молитвы моя Господеви воздам пред всеми людьми Его. Честна пред Господем смерть преподобных Его. О, Господи, аз раб Твой, аз раб Твой и сын рабыни Твоея; растерзал еси узы моя. Тебе пожру жертву хвалы, и во имя Господне призову. Молитвы моя Господеви воздам пред всеми людьми Его, во дворех дому Господня, посреде тебе, Иерусалиме.</p>

						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<p>&nbsp&nbsp&nbsp&nbspАллилуия, аллилуия, аллилуия, слава Тебе, Боже. <i class="poysnenie">(Трижды) (с поклоном)</i></p>
						<center><p class="nazvanie">Тропари, глас 8-й</p></center>


						<p>&nbsp&nbsp&nbsp&nbspБеззакония моя презри, Господи, от Девы рождейся, и сердце мое очисти, храм то творя пречистому Твоему Телу и Крови, ниже отрини мене от Твоего лица, без числа имеяй велию милость.</p>

						<p>&nbsp&nbsp&nbsp&nbspСлава: Во причастие святынь Твоих како дерзну <i class="poysnenie">[вниду]</i>, недостойный? Аше бо дерзну к Тебе приступити с достойными, хитон мя обличает, яко несть вечерний, и осуждение исходатайствую многогрешной души моей. Очисти, Господи, скверну души моея, и спаси мя, яко Человеколюбец.</p>

						<p>&nbsp&nbsp&nbsp&nbspИ ныне: Многая множества моих, Богородице, прегрешений, к Тебе прибегох, Чистая, спасения требуя: посети немощствующую мою душу, и моли Сына Твоего и Бога нашего, дати ми оставление, яже содеях лютых, Едина благословенная.</p>

						<p><i class="poysnenie">&nbsp&nbsp&nbsp&nbsp<a  title="(во время Великого поста вместо тропарей &quot;Беззакония моя...&quot; читают &quot;Егда славнии...&quot;)">[<sup>*</sup>Во Святую же Четыредесятницу]:</a></i> Егда славнии ученицы на умовении вечери просвещахуся, тогда Иуда злочестивый сребролюбием недуговав омрачашеся, и беззаконным судиям Тебе праведнаго Судию предает. Виждь, имений рачителю, сих ради удавление употребивша: бежи несытыя души, Учителю таковая дерзнувшия. Иже о всех благий Господи, слава Тебе</p>

						<center><p class="nazvanie">Псалом 50</p></center>


						<p>&nbsp&nbsp&nbsp&nbspПомилуй мя, Боже, по велицей милости Твоей, и по множеству щедрот Твоих очисти беззаконие мое. Наипаче омый мя от беззакония моего, и от греха моего очисти мя; яко беззаконие мое аз знаю, и грех мой предо мною есть выну. Тебе Единому согреших и лукавое пред Тобою сотворих, яко да оправдишися во словесех Твоих, и победиши внегда судити Ти. Се бо, в беззакониих зачат есмь, и во гресех роди мя мати моя. Се бо, истину возлюбил еси; безвестная и тайная премудрости Твоея явил ми еси. Окропиши мя иссопом, и очищуся; омыеши мя, и паче снега убелюся. Слуху моему даси радость и веселие; возрадуются кости смиренныя. Отврати лице Твое от грех моих и вся беззакония моя очисти. Сердце чисто созижди во мне, Боже, и дух прав обнови во утробе моей. Не отвержи мене от лица Твоего и Духа Твоего Святаго не отыми от мене. Воздаждь ми радость спасения Твоего и Духом владычним утверди мя. Научу беззаконыя путем Твоим, и нечестивии к Тебе обратятся. Избави мя от кровей, Боже, Боже спасения моего; возрадуется язык мой правде Твоей. Господи, устне мои отверзеши, и уста моя возвестят хвалу Твою. Яко аще бы восхотел еси жертвы, дал бых убо: всесожжения не благоволиши. Жертва Богу дух сокрушен; сердце сокрушенно и смиренно Бог не уничижит. Ублажи, Господи, благоволением Твоим Сиона, и да созиждутся стены Иерусалимския. Тогда благоволиши жертву правды, возношение и всесожегаемая; тогда возложат на oлтарь Твой тельцы.</p>
						<center><p class="nazvanie">Канон, глас 2</i></center>
						<center><p class="nazvanie">Песнь 1</p></center>
						<p><i class="poysnenie">&nbsp&nbsp&nbsp&nbspИрмос:</i> Грядите людие, поим песнь Христу Богу, раздельшему море, и наставльшему люди, яже изведе из работы египетския, яко прославися.</p>

						<p class="pripev">&nbsp&nbsp&nbsp&nbspСердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbsp&nbsp&nbsp&nbsp&nbspХлеб живота вечнующаго да будет ми Тело Твое Святое, благоутробне Господи, и Честная Кровь, и недуг многообразных исцеление.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspОсквернен делы безместными окаянный, Твоего Пречистаго Тела и Божественныя Крове недостоин есмь, Христе, причащения, егоже мя сподоби.</p>

						<p class="pripev">&nbsp&nbsp&nbsp&nbspПресвятая Богородице, спаси нас.</p>

						<p>&nbsp&nbsp&nbsp&nbspЗемле благая, благословенная Богоневесто, клас прозябшая неоранный и спасительный миру, сподоби мя сей ядуща спастися.</p>

						<center><p class="nazvanie">Песнь 3</p></center>
						<p><i class="poysnenie">&nbsp&nbsp&nbsp&nbspИрмос:</i> На камени мя веры утвердив, разширил еси уста моя на враги моя. Возвесели бо ся дух мой, внегда пети: несть свят, якоже Бог наш, и несть праведен паче Тебе, Господи.</p>

						<p class="pripev">&nbsp&nbsp&nbsp&nbspСердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbspСлезныя ми подаждь, Христе, капли, скверну сердца моего очищающия: яко да благою совестию очищен, верою прихожду и страхом, Владыко, ко причащению Божественных Даров Твоих.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspВо оставление да будет ми прегрешений Пречистое Тело Твое, и Божественная Кровь, Духа же Святаго общение, и в жизнь вечную, Человеколюбче, и страстей и скорбей отчуждение.</p>

						<p class="pripev">&nbsp&nbsp&nbsp&nbspПресвятая Богородице, спаси нас.</p>

						<p>&nbsp&nbsp&nbsp&nbspХлеба животнаго Tрапеза Пресвятая, свыше милости ради сшедшаго, и мирови новый живот дающаго, и мене ныне сподоби недостойнаго, со страхом вкусити сего, и живу быти.</p>

						<center><p class="nazvanie">Песнь 4</p></center>
						<p><i class="poysnenie">&nbsp&nbsp&nbsp&nbspИрмос:</i> Пришел еси от Девы, не ходатай, ни Ангел, но Сам, Господи, воплощься, и спася еси всего мя человека. Тем зову Ти: слава силе Твоей, Господи.</p>

						<p class="pripev">&nbsp&nbsp&nbsp&nbspСердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbspВосхотел еси, нас ради воплощься, Многомилостиве, заклан быти яко овча, грех ради человеческих: темже молю Тя, и моя очисти согрешения.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspИсцели души моея язвы, Господи, и всего освяти: и сподоби, Владыко, яко да причащуся тайныя Твоея Божественныя вечери, окаянный.</p>

						<p class="pripev">&nbsp&nbsp&nbsp&nbspПресвятая Богородице, спаси нас.</p>

						<p>&nbsp&nbsp&nbsp&nbspУмилостиви и мне сущаго от утробы Твоея, Владычице, и соблюди мя нескверна раба Твоего и непорочна, яко да прием умнаго бисера, освящуся.</p>

						<center><p class="nazvanie">Песнь 5</p></center>
						<p><i class="poysnenie">&nbsp&nbsp&nbsp&nbspИрмос:</i> Света Подателю и веков Творче, Господи, во свете Твоих повелений настави нас; разве бо Тебе иного бога не знаем.</p>

						<p class="pripev">&nbsp&nbsp&nbsp&nbspСердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbspЯкоже предрекл еси, Христе, да будет убо худому рабу Твоему, и во мне пребуди, якоже обещался еси: се бо Тело Твое ям Божественное, и пию Кровь Твою.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspСлове Божий и Боже, угль Тела Твоего да будет мне помраченному в просвещение, и очищение оскверненной души моей Кровь Твоя.</p>

						<p class="pripev">&nbsp&nbsp&nbsp&nbspПресвятая Богородице, спаси нас.</p>

						<p>&nbsp&nbsp&nbsp&nbspМарие, Мати Божия, благоухания честное селение, Твоими молитвами сосуд мя избранный соделай, яко да освящений причащуся Сына Твоего.</p>

						<center><p class="nazvanie">Песнь 6</p></center>
						<p><i class="poysnenie">&nbsp&nbsp&nbsp&nbspИрмос:</i> В бездне греховней валяяся, неизследную милосердия Твоего призываю бездну: от тли, Боже, мя возведи.</p>

						<p class="pripev">&nbsp&nbsp&nbsp&nbspердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbspУм, душу и сердце освяти, Спасе, и тело мое, и сподоби неосужденно, Владыко, к страшным Тайнам приступити.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspДа бых устранился от страстей, и Твоея благодати имел бы приложение, живота же утверждение, причащением Святых, Христе, Таин Твоих.</p>

						<p class="pripev">&nbsp&nbsp&nbsp&nbspПресвятая Богородице, спаси нас.</p>

						<p>&nbsp&nbsp&nbsp&nbspБожие, Боже, Слово Святое, всего мя освяти, ныне приходящаго к Божественным Твоим Тайнам, Святыя Матере Твоея мольбами.</p>
						<center><p class="nazvanie">Песнь 7</p></center>
						<p><i class="poysnenie">&nbsp&nbsp&nbsp&nbspИрмос:</i> Телу златому премудрыя дети не послужиша, и в пламень сами поидоша, и боги их обругаша, среди пламене возопиша, и ороси я Ангел: услышася уже уст ваших молитва.</p>

						<p class="pripev">&nbsp&nbsp&nbsp&nbspСердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbspИсточник благих, причащение, Христе, безсмертных Твоих ныне Таинств да будет ми свет, и живот, и безстрастие, и к преспеянию же и умножению добродетели Божественнейшия ходатайственно, едине Блаже, яко да славлю Тя.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspДа избавлюся от страстей, и врагов, и нужды, и всякия скорби, трепетом и любовию со благоговением, Человеколюбче, приступаяй ныне к Твоим безсмертным и Божественным Тайнам, и пети Тебе сподоби: благословен еси, Господи, Боже отец наших.</p>

						<p class="pripev">&nbsp&nbsp&nbsp&nbspПресвятая Богородице, спаси нас.</p>

						<p>&nbsp&nbsp&nbsp&nbspСпаса Христа рождшая паче ума, Богоблагодатная, молю Тя ныне, раб Твой, Чистую нечистый: хотящаго мя ныне к пречистым Тайнам приступити, очисти всего от скверны плоти и духа.</p>

						<center><p class="nazvanie">Песнь 8</i></center>
						<p><i class="poysnenie">&nbsp&nbsp&nbsp&nbspИрмос:</i> В пещь огненную ко отроком еврейским снизшедшаго, и пламень в росу преложшаго Бога, пойте дела яко Господа, и превозносите во вся веки.</p>

						<p class="pripev">&nbsp&nbsp&nbsp&nbspСердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbspНебесных, и страшных, и святых Твоих, Христе, ныне Таин, и Божественныя Твоея и тайныя вечери общника быти и мене сподоби отчаяннаго, Боже, Спасе мой.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspПод Твое прибег благоутробие, Блаже, со страхом зову Ти: во мне пребуди, Спасе, и аз, якоже рекл еси, в Тебе; се бо дерзая на милость Твою, ям Тело Твое, и пию Кровь Твою.</p>

						<p class="pripev">&nbsp&nbsp&nbsp&nbspПресвятая Троице, Боже наш, слава Тебе.</p>

						<p>&nbsp&nbsp&nbsp&nbspТрепещу, приемля огнь, да не опалюся яко воск и яко трава; oле страшнаго таинства! oле благоутробия Божия! Како Божественнаго Тела и Крове брение причащаюся, и нетленен сотворяюся?</p>

						<center><p class="nazvanie">Песнь 9</p></center>
						<p><i class="poysnenie">&nbsp&nbsp&nbsp&nbspИрмос:</i> Безначальна Родителя Сын, Бог и Господь, воплощся от Девы нам явися, омраченная просветити, собрати расточенная: тем всепетую Богородицу величаем.</p>

						<p class="pripev">&nbsp&nbsp&nbsp&nbspСердце чисто созижди во мне, Боже, и дух прав обнови во утробе моей.</p>

						<p>&nbsp&nbsp&nbsp&nbspХристос есть, вкусите и видите: Господь нас ради, по нам бо древле бывый, единою Себе принес, яко приношение Отцу Своему, присно закалается, освящаяй причащающияся.</p>

						<p class="pripev">&nbsp&nbsp&nbsp&nbspНе отвержи мене от лица Твоего, и Духа Твоего Святаго не отыми от мене.</p>

						<p>&nbsp&nbsp&nbsp&nbspДушею и телом да освящуся, Владыко, да просвещуся, да спасуся, да буду дом Твой причащением священных Таин, живущаго Тя имея в себе со Отцем и Духом, Благодетелю Многомилостиве.</p>

						<p class="pripev">&nbsp&nbsp&nbsp&nbspВоздаждь ми радость спасения Твоего и Духом Владычним утверди мя.</p>

						<p>&nbsp&nbsp&nbsp&nbspЯкоже огнь да будет ми, и яко свет, Тело Твое и Кровь, Спасе мой, пречестная, опаляя греховное вещество, сжигая же страстей терние, и всего мя просвещая, покланятися Божеству Твоему.</p>

						<p class="pripev">&nbsp&nbsp&nbsp&nbspПресвятая Богородице, спаси нас.</p>

						<p>&nbsp&nbsp&nbsp&nbspБог воплотися от чистых кровей Твоих; темже всякий род поет Тя, Владычице, умная же множества славят, яко Тобою яве узреша всеми Владычествующаго, осуществовавшагося человечеством.</p>

						<p>&nbsp&nbsp&nbsp&nbsp<a  title="От Пасхи до Вознесения вместо этой молитвы читается припев и ирмос 9-й песни пасхального канона:
						«Ангел вопияше Благодатней: Чистая Дево, радуйся! И паки реку: радуйся! Твой Сын воскресе тридневен от гроба и мертвыя воздвигнувый; людие, веселитеся! Светися, светися, новый Иерусалиме, слава бо Господня на тебе возсия. Ликуй ныне и веселися, Сионе. Ты же, Чистая, красуйся, Богородице, о востании Рождества Твоего».">Достойно есть яко воистину блажити Тя Богородицу, Присноблаженную и Пренепорочную и Матерь Бога нашего. Честнейшую Херувим и славнейшую без сравнения Серафим, без истления Бога Слова рождшую, сущую Богородицу Тя величаем.<i class="poysnenie"><sup>[*]</sup></i></a></p>
						<center><p class="nazvanie">Трисвятое</p></center>
						<p>&nbsp&nbsp&nbsp&nbspСвятый Боже, Святый Крепкий, Святый Безсмертный, помилуй нас.<i class="poysnenie">(Трижды)</i></p>

						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва ко Пресвятой Троице</center></p>

						<p>&nbsp&nbsp&nbsp&nbspПресвятая Троице, помилуй нас; Господи, очисти грехи наша; Владыко, прости беззакония наша; Святый, посети и исцели немощи наша, имене Твоего ради.</p>
						<p>&nbsp&nbsp&nbsp&nbspГосподи, помилуй. <i class="poysnenie">(Трижды)</i></p>
						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва Господня</p></center>

						<p>&nbsp&nbsp&nbsp&nbspОтче наш, Иже еси на небесех! Да святится имя Твое, да приидет Царствие Твое, да будет воля Твоя, яко на небеси и на земли. Хлеб наш насущный даждь нам днесь; и остави нам долги наша, якоже и мы оставляем должником нашим; и не введи нас во искушение, но избави нас от лукаваго.</p>

						<center><p class="nazvanie">Тропари, глас 6-й</p></center>

						<p class="trik">&nbsp&nbsp&nbsp&nbspПомилуй нас, Господи, помилуй нас; всякаго бо ответа недоумеюще, сию Ти молитву яко Владыце грешнии приносим: помилуй нас.</p>

						<p class="slin">&nbsp&nbsp&nbsp&nbspСлава: Господи, помилуй нас, на Тя бо уповахом; не прогневайся на ны зело, ниже помяни беззаконий наших, но призри и ныне яко благоутробен, и избави ны от враг наших; Ты бо еси Бог наш, и мы людие Твои, вси дела руку Твоею, и имя Твое призываем.</p>
						<p class="slin">&nbsp&nbsp&nbsp&nbspИ ныне: Милосердия двери отверзи нам, благословенная Богородице, надеющиися на Тя да не погибнем, но да избавимся Тобою от бед: Ты бо еси спасение рода христианскаго.</p>
						<p>&nbsp&nbsp&nbsp&nbspГосподи, помилуй.<i class="poysnenie">(40 раз) И поклонов, сколько хочешь.</i></p>

						<p class="nazvanie">&nbsp&nbsp&nbsp&nbspИ стихи:</p>

						<p>Хотя ясти, человече, Тело Владычне,</p>

						<p>Страхом приступи, да не опалишися: огнь бо есть.</p>

						<p>Божественную же пия Кровь ко общению,</p>

						<p>Первее примирися тя опечалившим.</p>

						<p>Таже дерзая, таинственное брашно яждь.</p>

						<p><i class="poysnenie">&nbsp&nbsp&nbsp&nbspИныя стихи:</i></p>

						<p>Прежде причастия страшныя жертвы,</p>

						<p>Животворящаго Тела Владычня,</p>

						<p>Сим помолися образом со трепетом:</p>

						<center><p class="nazvanie">Молитва 1-я, Василия Великого</p></center>

						<p>&nbsp&nbsp&nbsp&nbspВладыко Господи Иисусе Христе, Боже наш, Источниче жизни и безсмертия, всея твари видимыя и невидимыя Содетелю, безначальнаго Отца соприсносущный Сыне и собезначальный, премногия ради благости в последния дни в плоть оболкийся, и распныйся, и погребыйся за ны неблагодарныя и злонравныя, и Твоею Кровию обновивый растлевшее грехом естество наше, Сам, Безсмертный Царю, приими и мое грешнаго покаяние, и приклони ухо Твое мне, и услыши глаголы моя. Согреших бо, Господи, согреших на небо и пред Тобою, и несмь достоин воззрети на высоту славы Твоея: прогневах бо Твою благость, Твоя заповеди преступив, и не послушав Твоих повелений. Но Ты, Господи, незлобив сый, долготерпелив же и многомилостив, не предал еси мя погибнути со беззаконьми моими, моего всячески ожидая обращения. Ты бо рекл еси, Человеколюбче, пророком Твоим: яко хотением не хощу смерти грешника, но еже обратится и живу быти ему. Не хощеши бо, Владыко, создания Твоею руку погубити, ниже благоволиши о погибели человечестей, но хощеши всем спастися, и в разум истины приити. Темже и аз, аще и недостоин есмь небесе и земли, и сея привременныя жизни, всего себе повинув греху, и сластем поработив, и Твой осквернив образ; но творение и создание Твое быв, не отчаяваю своего спасения окаянный, на Твое же безмерное благоутробие дерзая, прихожду. Приими убо и мене, Человеколюбче Господи, якоже блудницу, яко разбойника, яко мытаря и яко блуднаго, и возми мое тяжкое бремя грехов, грех вземляй мира, и немощи человеческия исцеляяй, труждающияся и обремененныя к Себе призываяй и упокоеваяй, не пришедый призвати праведныя, но грешныя на покаяние. И очисти мя от всякия скверны плоти и духа, и научи мя совершати святыню во страсе Твоем: яко да чистым сведением совести моея, святынь Твоих часть приемля, соединюся святому Телу Твоему и Крови, и имею Тебе во мне живуща и пребывающа, со Отцем, и Святым Твоим Духом. Ей, Господи Иисусе Христе, Боже мой, и да не в суд ми будет причастие пречистых и животворящих Таин Твоих, ниже да немощен буду душею же и телом, от еже недостойне тем причащатися, но даждь ми, даже до конечнаго моего издыхания, неосужденно восприимати часть святынь Твоих, в Духа Святаго общение, в напутие живота вечнаго, и во благоприятен ответ на Страшнем судищи Твоем: яко да и аз со всеми избранными Твоими общник буду нетленных Твоих благ, яже уготовал еси любящим Тя, Господи, в нихже препрославлен еси во веки. Аминь.</p>

						<center><p class="nazvanie">Молитва 2-я , святого Иоанна Златоустого</p></center>

						<p>&nbsp&nbsp&nbsp&nbspГосподи Боже мой, вем, яко несмь достоин, ниже доволен, да под кров внидеши храма души моея, занеже весь пуст и пался есть, и не имаши во мне места достойна еже главу подклонити: но якоже с высоты нас ради смирил еси Себе, смирися и ныне смирению моему; и якоже восприял еси в вертепе и в яслех безсловесных возлещи, сице восприими и в яслех безсловесныя моея души, и во оскверненное мое тело внити. И якоже не неудостоил еси внити, и свечеряти со грешники в дому Симона прокаженнаго, тако изволи внити и в дом смиренныя моея души, прокаженныя и грешныя; и якоже не отринул еси подобную мне блудницу и грешную, пришедшую и прикоснувшуюся Тебе, сице умилосердися и о мне грешнем, приходящем и прикасающем Ти ся; и якоже не возгнушался еси скверных ея уст и нечистых, целующих Тя, ниже моих возгнушайся сквернших оныя уст и нечистших, ниже мерзких моих и нечистых устен, и сквернаго и нечистейшаго моего языка. Но да будет ми угль пресвятаго Твоего Тела, и честныя Твоея Крове, во освящение и просвещение и здравие смиренней моей души и телу, во облегчение тяжестей многих моих согрешений, в соблюдение от всякаго диавольскаго действа, во отгнание и возбранение злаго моего и лукаваго обычая, во умерщвление страстей, в снабдение заповедей Твоих, в приложение Божественныя Твоея благодати, и Твоего Царствия присвоение. Не бо яко презираяй прихожду к Тебе, Христе Боже, но яко дерзая на неизреченную Твою благость, и да не на мнозе удаляяйся общения Твоего, от мысленнаго волка звероуловлен буду. Темже молюся Тебе: яко един сый Свят, Владыко, освяти мою душу и тело, ум и сердце, чревеса и утробы, и всего мя обнови, и вкорени страх Твой во удесех моих, и освящение Твое неотъемлемо от мене сотвори; и буди ми помощник и заступник, окормляя в мире живот мой, сподобляя мя и одесную Тебе предстояния со святыми Твоими, молитвами и моленьми Пречистыя Твоея Матере, невещественных Твоих служителей и пречистых сил, и всех святых, от века Тебе благоугодивших. Аминь.</p>

						<center><p class="nazvanie">Молитва 3-я, Симеона Метафраста</p></center>

						<p>&nbsp&nbsp&nbsp&nbspЕдине чистый и нетленный Господи, за неизреченную милость человеколюбия наше все восприемый смешение, от чистых и девственных кровей паче естества рождшия Тя, Духа Божественнаго нашествием, и благоволением Отца присносущнаго, Христе Иисусе, премудросте Божия, и мире, и сило; Твоим восприятием животворящая и спасительная страдания восприемый, крест, гвоздия, копие, смерть, умертви моя душетленныя страсти телесныя. Погребением Твоим адова пленивый царствия, погреби моя благими помыслы лукавая советования, и лукавствия духи разори. Тридневным Твоим и живоносным воскресением падшаго праотца возставивый, возстави мя грехом поползшагося, образы мне покаяния предлагая. Преславным Твоим вознесением плотское обоживый восприятие, и сие десным Отца седением почтый, сподоби мя причастием святых Твоих Таин десную часть спасаемых получити. Снитием Утешителя Твоего Духа сосуды честны священныя Твоя ученики соделавый, приятелище и мене покажи Того пришествия. Хотяй паки прийти судити вселенней правдою, благоволи и мне усрести Тя на облацех, Судию и Создателя моего, со всеми святыми Твоими: да безконечно славословлю и воспеваю Тя, со безначальным Твоим Отцем, и Пресвятым и Благим и Животворящим Твоим Духом, ныне и присно, и во веки веков. Аминь.</p>

						<center><p class="nazvanie">Молитва 4-я, святого Иоанна Дамаскина</p></center>

						<p>&nbsp&nbsp&nbsp&nbspВладыко Господи Иисусе Христе, Боже наш, едине имеяй власть человеком оставляти грехи, яко благ и Человеколюбец презри моя вся в ведении и не в ведении прегрешения, и сподоби мя неосужденно причаститися Божественных, и преславных, и пречистых, и животворящих Твоих Таин, не в тяжесть, ни в муку, ни в приложение грехов, но во очищение, и освящение, и обручение будущаго Живота и царствия, в стену и помощь, и в возражение сопротивных, во истребление многих моих согрешений. Ты бо еси Бог милости, и щедрот, и человеколюбия, и Тебе славу возсылаем, со Отцем, и Святым Духом, ныне и присно, и во веки веков. Аминь.</p>

						<center><p class="nazvanie">Молитва 5-я, святого Василия Великого</p></center>

						<p>&nbsp&nbsp&nbsp&nbspВем, Господи, яко недостойне причащаюся пречистаго Твоего Тела и честныя Твоея Крове, и повинен есмь, и суд себе ям и пию, не разсуждая Тела и Крове Тебе Христа и Бога моего, но на щедроты Твоя дерзая прихожду к Тебе рекшему: ядый Мою плоть, и пияй Мою кровь, во Мне пребывает, и Аз в нем. Умилосердися убо, Господи, и не обличи мя грешнаго, но сотвори со мною по милости Твоей; и да будут ми святая сия во исцеление, и очищение, и просвещение, и сохранение, и спасение, и во освящение души и тела; во отгнание всякаго мечтания, и лукаваго деяния, и действа диавольскаго, мысленнe во удесех моих действуемаго, в дерзновение и любовь, яже к Тебе; во исправление жития и утверждение, в возращение добродетели и совершенства; во исполнение заповедей, в Духа Святаго общение, в напутие живота вечнаго, во ответ благоприятен на Страшнем судищи Твоем: не в суд или во осуждение.</p>

						<center><p class="nazvanie">Молитва 6-я,святого Симеона Нового Богослова</p></center>

						<p>&nbsp&nbsp&nbsp&nbspОт скверных устен, от мерзкаго сердца, от нечистаго языка, от души осквернены, приими моление, Христе мой, и не презри моих ни словес, ниже образов, ниже безстудия. Даждь ми дерзновенно глаголати, яже хощу, Христе мой, паче же и научи мя, что ми подобает творити и глаголати. Согреших паче блудницы, яже уведе, где обитаеши, миро купивши, прииде дерзостне помазати Твои нозе, Бога моего, Владыки и Христа моего. Якоже ону не отринул еси пришедшую от сердца, ниже мене возгнушайся, Слове: Твои же ми подаждь нозе, и держати и целовати, и струями слезными, яко многоценным миром, сия дерзостно помазати. Омый мя слезами моими, очисти мя ими, Слове. Остави и прегрешения моя, и прощение ми подаждь. Веси зол множество, веси и струпы моя, и язвы зриши моя, но и веру веси, и произволение зриши, и воздыхание слышиши. Не таится Тебе, Боже мой, Творче мой, Избавителю мой, ниже капля слезная, ниже капли часть некая. Несоделанное мое видесте очи Твои, в книзе же Твоей и еще несодеянная написана Тебе суть. Виждь смирение мое, виждь труд мой елик, и грехи вся остави ми, Боже всяческих: да чистым сердцем, притрепетною мыслию, и душею сокрушенною, нескверных Твоих причащуся и пресвятых Таин, имиже оживляется и обожается всяк ядый же и пияй чистым сердцем; Ты бо рекл еси, Владыко мой: всяк ядый Мою Плоть, и пияй Мою Кровь, во Мне убо сей пребывает, в немже и Аз есмь. Истинно слово всяко Владыки и Бога моего: божественных бо причащаяйся и боготворящих благодатей, не убо есмь един, но с Тобою, Христе мой, Светом трисолнечным, просвещающим мир. Да убо не един пребуду кроме Тебе Живодавца, дыхания моего, живота моего, радования моего, спасения миру. Сего ради к Тебе приступих, якоже зриши, со слезами, и душею сокрушенною избавления моих прегрешений прошу прияти ми, и Твоих живодательных и непорочных Таинств причаститися неосужденно, да пребудеши, якоже рекл еси, со мною треокаянным: да не кроме обрет мя Твоея благодати, прелестник восхитит мя льстивне, и прельстив отведет боготворящих Твоих словес. Сего ради к Тебе припадаю, и тепле вопию Ти: якоже блуднаго приял еси, и блудницу пришедшую, тако приими мя блуднаго и сквернаго, Щедре. Душею сокрушенною, ныне бо к Тебе приходя, вем, Спасе, яко иный, якоже аз, не прегреши Тебе, ниже содея деяния, яже аз содеях. Но сие паки вем, яко не величество прегрешений, ни грехов множество превосходит Бога моего многое долготерпение, и человеколюбие крайнее; но милостию сострастия тепле кающияся, и чистиши, и светлиши, и света твориши причастники, общники Божества Твоего соделоваяй независтно, и странное и Ангелом, и человеческим мыслем, беседуеши им многажды, якоже другом Твоим истинным. Сия дерзостна творят мя, сия вперяют мя, Христе мой. И дерзая Твоим богатым к нам благодеянием, радуяся вкупе и трепеща, огневи причащаюся трава сый, и странно чудо, орошаем неопально, якоже убо купина древле неопальне горящи. Ныне благодарною мыслию, благодарным же сердцем, благодарными удесы моими, души и тела моего, покланяюся и величаю, и славословлю Тя, Боже мой, яко благословенна суща, ныне же и во веки.</p>

						<center><p class="nazvanie">Молитва 7-я, святого Иоанна Златоустого</p></center>

						<p>&nbsp&nbsp&nbsp&nbspБоже, ослаби, остави, прости ми согрешения моя, елика Ти согреших, аще словом, аще делом, аще помышлением, волею или неволею, разумом или неразумием, вся ми прости яко благ и Человеколюбец, и молитвами Пречистыя Твоея Матере, умных Твоих служителей и святых сил, и всех святых от века Тебе благоугодивших, неосужденно благоволи прияти ми святое и пречистое Твое Тело и честную Кровь, во исцеление души же и тела, и во очищение лукавых моих помышлений. Яко Твое есть царство и сила и слава, со Отцем и Святым Духом, ныне и присно, и во веки веков. Аминь.</p>

						<center><p class="nazvanie">Его же, 8-я</p></center>

						<p>&nbsp&nbsp&nbsp&nbspНесмь доволен, Владыко Господи, да внидеши под кров души моея; но понеже хощеши Ты, яко Человеколюбец, жити во мне, дерзая приступаю; повелеваеши, да отверзу двери, яже Ты един создал еси, и внидеши со человеколюбием якоже еси, внидеши и просвещаеши помраченный мой помысл. Верую, яко сие сотвориши: не бо блудницу, со слезами пришедшую к Тебе, отгнал еси; ниже мытаря отвергл еси покаявшася; ниже разбойника, познавша Царство Твое, отгнал еси; ниже гонителя покаявшася оставил еси, еже бе: но от покаяния Тебе пришедшия вся, в лице Твоих другов вчинил еси, Един сый благословенный всегда, ныне и в безконечныя веки. Аминь.</p>

						<center><p class="nazvanie">Его же, 9-я</p></center>

						<p>&nbsp&nbsp&nbsp&nbspГосподи Иисусе Христе Боже мой, ослаби, остави, очисти и прости ми грешному, и непотребному, и недостойному рабу Твоему, прегрешения, и согрешения, и грехопадения моя, елика Ти от юности моея, даже до настоящего дне и часа согреших: аще в разуме и в неразумии, аще в словесех или делех, или помышлениих и мыслех, и начинаниих, и всех моих чувствах. И молитвами безсеменно рождшия Тя Пречистыя и Приснодевы Марии, Матере Твоея, единыя непостыдныя надежды и предстательства и спасения моего, сподоби мя неосужденно причаститися пречистых, безсмертных, животворящих и страшных Твоих Таинств, во оставление грехов и в жизнь вечную: во освящение, и просвещение, крепость, исцеление, и здравие души же и тела, и в потребление и всесовершенное погубление лукавых моих помыслов, и помышлений, и предприятий, и нощных мечтаний, темных и лукавых духов; яко Твое есть царство, и сила, и слава, и честь, и поклонение, со Отцем и Святым Твоим Духом, ныне и присно, и во веки веков. Аминь.</p>

						<center><p class="nazvanie">Молитва 10-я, святого Иоанна Дамаскина</p></center>

						<p>&nbsp&nbsp&nbsp&nbspПред дверьми храма Твоего предстою, и лютых помышлений не отступаю; но Ты, Христе Боже, мытаря оправдивый, и хананею помиловавый, и разбойнику рая двери отверзый, отверзи ми утробы человеколюбия Твоего и приими мя приходяща и прикасающася Тебе, яко блудницу, и кровоточивую: ова убо края ризы Твоея коснувшися, удобь исцеление прият, ова же пречистеи Твои нозе удержавши, разрешение грехов понесе. Аз же, окаянный, все Твое Тело дерзая восприяти, да не опален буду; но приими мя, якоже оныя, и просвети моя душевныя чувства, попаляя моя греховныя вины, молитвами безсеменно Рождшия Тя, и Небесных сил; яко благословен еси во веки веков. Аминь.</p>

						<center><p class="nazvanie">Молитва святого Иоанна Златоустого</p></center>
						<p>&nbsp&nbsp&nbsp&nbspВерую, Господи, и исповедую, яко Ты еси воистинну Христос, Сын Бога живаго, пришедый в мир грешныя спасти, от нихже первый есмь аз. Еще верую, яко сие есть самое пречистое Тело Твое, и сия самая есть честная Кровь Твоя. Молюся убо Тебе: помилуй мя, и прости ми прегрешения моя, вольная и невольная, яже словом, яже делом, яже ведением и неведением, и сподоби мя неосужденно причаститися пречистых Твоих Таинств, во оставление грехов, и в жизнь вечную. Аминь.</p>

						<p>&nbsp&nbsp&nbsp&nbspВечери Твоея тайныя днесь, Сыне Божий, причастника мя приими; не бо врагом Твоим тайну повем, ни лобзания Ти дам, яко Иуда, но яко разбойник исповедаю Тя: помяни мя, Господи, во Царствии Твоем.</p>

						<center><p class="nazvanie">&nbsp&nbsp&nbsp&nbspТропари:</p></center>

						<p class="trik">&nbsp&nbsp&nbsp&nbspУсладил мя еси любовию, Христе, и изменил мя еси Божественным Твоим рачением; но попали огнем невещественным грехи моя, и насытитися еже в Тебе наслаждения сподоби: да ликуя возвеличаю, Блаже, два пришествия Твоя.</p>

						<p class="trik">&nbsp&nbsp&nbsp&nbspВо светлостех Святых Твоих како вниду недостойный? Аще бо дерзну совнити в чертог, одежда мя обличает, яко несть брачна, и связан извержен буду от Ангелов. Очисти, Господи, скверну души моея, и спаси мя, яко Человеколюбец.</p>

						<center><p class="nazvanie">Также молитву:</p></center>

						<p class="trik">&nbsp&nbsp&nbsp&nbspВладыко Человеколюбче, Господи Иисусе Христе Боже мой, да не в суд ми будут Святая сия, за еже недостойну ми быти: но во очищение и освящение души же и тела, и во обручение будущия жизни и царствия. Мне же, еже прилеплятися Богу, благо есть, полагати во Господе упование спасения моего.</p>

						<center><p class="nazvanie">И еще:</p></center>

						<p class="trik">&nbsp&nbsp&nbsp&nbspВечери Твоея тайныя днесь, Сыне Божий, причастника мя приими; не бо врагом Твоим тайну повем, ни лобзания Ти дам, яко Иуда, но яко разбойник исповедаю Тя: помяни мя, Господи, во Царствии Твоем.</p><br><br>

						<p><i>&nbsp&nbsp&nbsp&nbspЖелающий причаститься должен достойно приготовится к этому святому таинству. Приготовление это (в церковной практике оно называется говением)продолжается несколько дней и касается как телесной, так и духовной жизни человека. Телу предписывается воздержание, т.е. телесная чистота (воздержание от супружеских отношений) и ограничение в пищи (пост). В дни поста исключается пища животного происхождения — мясо, молоко, яйца и, при строгом посте, рыба. Хлеб, овощи, фрукты употребляются в умеренном количестве. Ум не должен рассеиваться по мелочам житейским и развлекаться.</i></p>

						<p><i>&nbsp&nbsp&nbsp&nbspВ дни говения надлежит посещать богослужения в храме, если позволят обстоятельства, и более прилежно выполнять домашнее молитвенное правило: кто читает обычно не все утренние и вечерние молитвы, пусть читает все полностью, кто не читает каноны, пусть в эти дни читает хотя бы по одному канону. Накануне причащения надо быть на вечернем богослужении и прочитать дома, кроме обычных молитв на сон грядущим, канон покаянный, канон Богородице и Ангелу хранителю. Каноны читают или один за другим полностью, или соединяя таким образом: читается ирмос первой песни покаянного канона («Яко по суху пешешествовав Израиль, по бездне стопами, гонителя фараона видя потопляема, Богу победную песнь поим, вопияше») и тропари, затем тропари первой песни канона Богородице («Многими содержимь напaстьми, к Тебе прибегаю, спасения иский: о, Мaти Слова и Дево, от тяжких и лютых мя спаси»), опуская ирмос «Воду прошед...», и тропари канона Ангелу хранителю, тоже без ирмоса («Поим Господеви, проведшему люди Своя сквозе Чермное море, яко един славно прославися»). Так же читают и следующие песни. Тропари перед каноном Богородице и Ангелу хранителю, а также стихиры после канона Богородице в таком случае опускаются.</i></p>

						<p><i>&nbsp&nbsp&nbsp&nbspЧитается также канон ко причащению и, кто пожелает, — акафист Иисусу Сладчайшему. После полуночи уже не едят и не пьют, ибо принято приступать к Таинству Причащения натощак. Утром прочитываются утренние молитвы и все последование ко Святому Причащению, кроме канона, прочитанного накануне.</i></p>
					</div>
				</section>
				<section class="page__section page__section_5">
					<h2 class="page__sub-title"></h2>
					<div class="page__text">
						<p class="molitva">Благодарственные молитвы (после причастия)<p>
						<p>&nbsp&nbsp&nbsp&nbspСлава Тебе, Боже. Слава Тебе, Боже. Слава Тебе, Боже.</p>

						<center><p class="nazvanie">Благодарственная молитва, 1-я</p></center>

						<p>&nbsp&nbsp&nbsp&nbspБлагодарю Тя, Господи Боже мой, яко не отринул мя еси грешнаго, но общника мя быти Святынь Твоих сподобил еси. Благодарю Тя, яко мене недостойнаго причаститися пречистых Твоих и небесных Даров сподобился еси. Но Владыко Человеколюбче, нас ради умерый же и воскресый, и даровавый нам страшная сия и животворящая Таинства, во благодеяние и освящение душ и телес наших; даждь бытии сим и мне во исцеление души же и тела, во отгнание всякаго сопротивнаго, в просвещение очию сердца моего, в мир душевных моих сил, в веру непостыдну, в любовь нелицемерну, во исполнение премудрости, в соблюдение заповедей Твоих, в приложение Божественныя Твоея благодати, и Твоего Царствия присвоение: да во святыни Твоей теми сохраняемь, Твою благодать принимаю всегда, и не ктому себе живу, но Тебе, нашему Владыце и Благодетелю; и тако сего жития изшед о надежди живота вечнаго, в присносущный достигну покой, идеже празднующих глас непрестанный, и безконечныя сладость зрящих Твоего лица доброту неизреченную. Ты бо еси истинное желание и неизреченное веселие любящих Тя, Христе Боже наш, и Тя поет вся тварь во веки. Аминь.</p>

						<center><p class="nazvanie">Молитва святого Василия Великого, 2-я</p></center>
						<p>&nbsp&nbsp&nbsp&nbspВладыко Христе Боже, Царю веков и Содетелю всех, благодарю Тя о всех, яже ми еси подал благих, и о причащении пречистых и животворящих Твоих Таинств. Молю убо Тя, Блаже и Человеколюбче: сохрани мя под кровом Твоим, и в сени крилу Твоею; и даруй ми чистою совестию, даже до последняго моего издыхания, достойно причащатися Святынь Твоих, во оставление грехов и в жизнь вечную. Ты бое си хлеб животный, источник святыни, Податель благих, и Тебе славу возсылаем, со Отцем и Святым Духом, ныне и присно, и во веки веков. Аминь.</p>

						<center><p class="nazvanie">Молитва Симеона Метафраста, 3-я</p></center>
						<p>&nbsp&nbsp&nbsp&nbspДавый пищу мне плоть Твою волею, огнь сый и опаляяй недостойныя, да не опалиши мене, Содетелю мой; паче же пройди во уды моя, во вся составы, во утробу, в сердце. Попали терние всех моих прегрешений. Душу очисти, освяти помышления. Составы утверди с костьми вкупе. Чувств просвети простую пятерицу. Всего мя спригвозди страху Твоему. Присно покрый, соблюди же, и сохрани мя от всякаго дела и слова душетленнаго. Очисти, и омый, и украси мя, удобри, вразуми, и просвети мя. Покажи мя Твое селение единаго Духа, и не ктому селение греха. Да яко Твоему дому, входом причащения, яко огня мене бежит всяк злодей, всяка страсть. Молитвенники Тебе приношу вся святыя, чиноначалия же безплотных, Предтечу Твоего, премудрыя апостолы, к сим же Твою нескверную Чистую Матерь; ихже мольбы, Благоутробие, прими, Христе мой, и сыном Света соделай Твоего служителя. Ты бо еси освящение и единый наших, Блаже, душ и светлость; и Тебе леподобно, яко Богу и Владыце, славу вси возсылаем на всяк день.</p>

						<center><p class="nazvanie">Молитва 4-я</p></center>

						<p>&nbsp&nbsp&nbsp&nbspТело Твое Святое, Господи Иисусе Христе, Боже наш, да будет ми в живот вечный, и Кровь Твоя Честная во оставление грехов; буди же ми благодарение сие и в радость, здравие и веселие; в страшное же и второе пришествие Твое сподоби мя грешнаго стати одесную славы Твоея, молитвами Пречистыя Твоея Матери и всех святых.</p>

						<center><p class="nazvanie">Молитва 5-я, ко Пресвятой Богородице</p></center>
						<p>&nbsp&nbsp&nbsp&nbspПресвятая Владычице Богородице, свете помраченныя моея души, надеждо, покрове, прибежище, утешение, радование мое, благодарю Тя, яко сподобила мя еси недостойнаго, причастника быти Пречистаго Тела и Честныя Крове Сына Твоего. Но рождшия истинный Свет, просвети моя умныя очи сердца; Яже Источник безсмертия рождшая, оживотвори мя умерщвленнаго грехом; Яже милостиваго Бога любоблагоутробная Мати, помилуй мя, и даждь ми умиление, и сокрушение в сердце моем, и смирение в мыслех моих, и воззвание в пленениих помышлений моих; и сподоби мя, до последняго издыхания, неосужденно приимати пречистых Таин освящение, во исцеление души же и тела. И подаждь ми слезы покаяния и исповедания, во еже пети и славити Тя во вся дни живота моего, яко благословена и препрославлена еси во веки. Аминь.</p>

						<p>&nbsp&nbsp&nbsp&nbspНыне отпущаеши раба Твоего, Владыко, по глаголу Твоему с миром, яко видеста очи мои спасение Твое, еже еси уготовал перед лицем людей, свет во откровение языков и славу людей Твоих Израиля.</p>

						<center><p class="nazvanie">Трисвятое</p></center>
						<p>&nbsp&nbsp&nbsp&nbspСвятый Боже, Святый Крепкий, Святый Безсмертный, помилуй нас.<i class="poysnenie">(Трижды)</i></p>

						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва ко Пресвятой Троице</center></p>

						<p>&nbsp&nbsp&nbsp&nbspПресвятая Троице, помилуй нас; Господи, очисти грехи наша; Владыко, прости беззакония наша; Святый, посети и исцели немощи наша, имене Твоего ради.</p>
						<p>&nbsp&nbsp&nbsp&nbspГосподи, помилуй. <i class="poysnenie">(Трижды)</i></p>
						<p>&nbsp&nbsp&nbsp&nbspСлава Отцу и Сыну и Святому Духу, и ныне и присно и во веки веков. Аминь.</p>

						<center><p class="nazvanie">Молитва Господня</p></center>

						<p>&nbsp&nbsp&nbsp&nbspОтче наш, Иже еси на небесех! Да святится имя Твое, да приидет Царствие Твое, да будет воля Твоя, яко на небеси и на земли. Хлеб наш насущный даждь нам днесь; и остави нам долги наша, якоже и мы оставляем должником нашим; и не введи нас во искушение, но избави нас от лукаваго.</p>

						<i class="poysnenie">&nbsp&nbsp&nbsp&nbspЕсли совершилась Литургия святителя Иоанна Златоуста, читай тропарь святому Иоанну Златоустому, глас 8:</i>

						<center><p class="nazvanie">Тропарь святому Иоанну Златоустому, глас 8</i></center>
						<p class="trik">&nbsp&nbsp&nbsp&nbspУст твоих, якоже светлость огня, возсиявши благодать, вселенную просвети; не сребролюбия мирови сокровища списка, высоту нам смиренномудрия показа, но твоими словесы наказуя, отче Иоанне Златоусте, моли Слова Христа Бога, спастися душам нашим.</p>


						<p class="slin">&nbsp&nbsp&nbsp&nbspСлава:</p>

						<center><p class="nazvanie">Кондак, глас 6</i></center>

						<p class="trik">&nbsp&nbsp&nbsp&nbspОт небес приял еси Божественную благодать, и твоими устами вся учиши покланятися в Троице Единому Богу, Иоанне Златоусте всеблажение, преподобне, достойно хвалим тя: еси бо наставник, яко божественная являя.</p>

						<p class="slin">&nbsp&nbsp&nbsp&nbspИ ныне:</p>

						<p class="trik">&nbsp&nbsp&nbsp&nbspПредстательство христиан непостыдное, ходатайство ко Творцу непреложное, не призри грешных молений гласы, но предвари, яко Благая, на помощь нас, верно зовущих Ти; ускори на молитву, и потщися на умоление, предстательствующи присно, Богородице, чтущих Тя.</p>

						<i class="poysnenie">&nbsp&nbsp&nbsp&nbspЕсли совершалась Литургия святителя Василия Великого, читай тропарь Василию Великому, глас 1-й.</i>

						<center><p class="nazvanie">Тропарь Василию Великому, глас 1-й</p></center>
						<p class="trik">&nbsp&nbsp&nbsp&nbspВо всю землю изыде вещание твое, яко приемшую слово твое, имже благолепно научил еси, естество сущих уяснил еси, человеческия обычаи украсил еси, царское священие, отче преподобне, моли Христа Бога, спастися душам нашим.</p>

						<p class="slin">&nbsp&nbsp&nbsp&nbspСлава:</p>

						<center><p class="nazvanie">Кондак, глас 4-й</p></center>
						<p class="trik">&nbsp&nbsp&nbsp&nbspЯвился еси основание непоколебимое Церкве, подая всем некрадомое господство человеком, запечатлея твоими веленьми, небоявленне Василие преподобне.</p>

						<p class="slin">&nbsp&nbsp&nbsp&nbspИ ныне:</p>

						<p class="trik">&nbsp&nbsp&nbsp&nbspПредстательство христиан непостыдное, ходатайство ко Творцу непреложное, не призри грешных молений гласы, но предвари, яко Благая, на помощь нас, верно зовущих Ти; ускори на молитву, и потщися на умоление, предстательствующи присно, Богородице, чтущих Тя.</p>

						<i class="poysnenie">&nbsp&nbsp&nbsp&nbspЕсли совершалась литургия Преждеосвященных Даров, читай тропарь святителю Григорию Двоеслову, глас 4-й:</i>

						<center><p class="nazvanie">Тропарь святителю Григорию Двоеслову, глас 4-й</p></center>
						<p class="trik">&nbsp&nbsp&nbsp&nbspИже от Бога свыше Божественную благодать восприем, славнее Григорие, и Того силою укрепляемь, евангельски шествовати изволил еси. Отонудуже у Христа возмездие трудов приял еси, всеблаженне: Егоже моли, да спасет души наша.</p>

						<p class="slin">&nbsp&nbsp&nbsp&nbspСлава:</p>

						<center><p class="nazvanie">Кондак, глас 3-й</p></center>
						<p class="trik">&nbsp&nbsp&nbsp&nbspПреподобоначальник показался еси Начальника пастырем Христа, иноков чреды, отче Григорие, ко ограде небесней наставляя, и оттуду научил еси стадо Христово заповедем Его; ныне с ними радуешися, и ликуеши в небесных кровех.</p>

						<p class="slin">&nbsp&nbsp&nbsp&nbspИ ныне:</p>

						<p class="trik">&nbsp&nbsp&nbsp&nbspПредстательство христиан непостыдное, ходатайство ко Творцу непреложное, не призри грешных молений гласы, но предвари, яко Благая, на помощь нас, верно зовущих Ти; ускори на молитву, и потщися на умоление, предстательствующи присно, Богородице, чтущих Тя.</p>
						<center><p class="nazvanie">Окончание молитв</p></center>
						<p>Господи, помилуй. <i class="poysnenie">(12 раз)</i></p>

						<p>&nbsp&nbsp&nbsp&nbspСлава, и ныне.</p>

						<p>Честнейшую Херувим и славнейшую без сравнения Серафим, без истления Бога Слова рождшую, сущую Богородицу Тя величаем.</p>

						<p>&nbsp&nbsp&nbsp&nbspГосподи Иисусе Христе, Сыне Божий, молитв ради Пречистыя Твоея Матере и всех святых, помилуй нас. Аминь.</p>

						&nbsp&nbsp&nbsp&nbsp<i class="poysnenie">После причащения да пребывает каждый в чистоте, воздержании и немногословии, дабы достойно сохранить в себе Христа принятого.</i>

					</div>
				</section>
			</main>
		</div>

	<script src="../js/scr3 - копия.js"></script>

</body>
</html>